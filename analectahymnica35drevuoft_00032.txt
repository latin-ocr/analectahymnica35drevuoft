-29-

31. Rogo, dulcis lancea,
vulnera cor meum,
Voluntatem propriam
eice, quae Deum
Offendit, me efficit
coram ipso reum,
Fac, Iesu oboediat,
fac, sequatur eum.

32. Ο clavi⁷ vos sanguinis
huius reserastis
Thesauros, obstacula
carnis penetrastis,
Medullarum, ossium,
nervorum intrastis
Secreta, divitias
his mihi donastis.

33. Vos pro gariofolis

mihi reservabo,

Ne defectum patiar
cordis, masticabo,

Pro dolore capitis
frequens ruminabo,

Manus pedes stimulis
vestris excitabo.

34. In petra durissima

nidum exstruxistis-

Golumbis, ericiis,
illuc confugistis

Cum vestris aculeis,
vos, qui excessistis

In summis sceleribus,
ibi latuistis.

35. Ibi paenitentiae
sumpsistis labores,
Ibi vos contritio
apprehendit, fores
Spei reseratae sunt,
gehennae tortores
EvasistiS, pessimos
exuistis moreS.

36. Qui ergo aliquando
estis operati
In vos, Deum, proximum
nefas, sanitati

Restituti, consulo,
ne sitis ingrati,
Rogo, amplectimini
plagas vulnerati.

37. Ad hanc petram, anima

mea, viam tere,

In hac nidum construe,
ln'c stude latere,

Haec turris fortissima.
ex hac arma quaere,

Ex hac mille clipeos
scias dependere.

38. Omni diligentia
illud elabora,
Ut in die exitus
et in mortis hora
In hac petra lateas,
ut evadas ora
Leonum et videas
sponsum sine mor-a.

39. Stude dulcis lavacrum

lateris adire,

Ut munderis, abluet
aqua, sanguis mire,

Reddet pulchritudinem,
sic resistes irae,

Nec audebunt daemones
contra te mugire.

40. Esto, quod chirographa
cartas peccatorum
Adducat in medium
et advocatorum
Copiam, clamoribus
resistant eorum
Instrumenta sanguinis,
crucis et clavorum.

41. Crucis cancellatio
scripta reprobabit,
Abradent mendacium

clavi, palliabit
Sanguis sua purpura
culpas et clamabit
Veniam, sic hostium

rabies cessabit.

