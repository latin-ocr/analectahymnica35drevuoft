20.

21.

22.

23.

24.

25.

26.

27.

28.

—258—

Ave, secretum virginis,

Quo processit iux luminis
Et adiecit super ornnem
Iesus Christus patris laudem.

Pater enim potestatis ¹
Cuncta creans innotuit,
Pater vero dulcedinis

In Christo nobis claruit.

Ave, vellus puritatis,

In quo Deus maiestatis
Inundans tamquam pluvia
Distillavit in gratia.

Ave, cuius est filius
Rectis corde bonus Deus,
Qui in eum convertitur,
Plenos dies consequitur.

Ave, terra virginea,
In cuius Deus medio
Salutis est mysteria
Operatus in filio.

Ave, potens virtutibus,
Cuius in cruce filius

Exaltans iusti cornua
Peccati fregit vincula.

Ave, cuius est filius
Notus in Iudaea Deus,

In Israe1 nomen eius
Magnum recte credentibus,

Ave, mater, ex qua notam
Fecit Deus manum suam
Et populos in brachio
Redemit unigenito.

Ave, mater, de qua nobis
Angelorum natus panis
Nos renovat et reficit

Et in seipso perficit.

Ave, regina gaudii,
Cuius caelestis filii
Christianus est populus
Et oves pascuae eius.

29.

30.

31.

32.

33.

34.

35.

36.

37.

38.

Ave, de qua Dcus summus,
In sinu patris unicus,

Qui sedet super Cherubim,
Apparet coram Ephraim.

Ave, ex qua Christus ortus
Non est recens nobis Deus,
Qui Deo patri filius

Est aeterno coaeternuS.

Ave, cuius est filius
Deus deorum dominus,
Solus deos diiudicans
Et in se beatificans.

Ave, stella paradisi,
Mater iuius filii,

Qui solus est altissimus
Et nomen illi Dominus.

Ave, stella virginalis,
Cuius partus, lator legis,
Est in sinu Dei patris
Dator benedictionis.

Ave, terra benedicta,
Fructificans mysteria,
Cuius sacra fecunditas
Dei patris est veritas.

Ave, mater, cuius partum
Omnes gentes verum Deum
Adorant et glorificant,
Confitentur, magnificant.

Ave, caelestis civitas,
Cuius Deus fecunditas,
Ave, Sion, in qua natus
Est fundator ipse tuus.

Ave, mater veri Dei,

Qui pro nobis est mortuus,
Portas confregit inferi,

A mortuis liber solus.

Ave, caeleste lilium,
Per cuius florem unicum
Fidelibus est aeternum
Testamentum dispositum.

