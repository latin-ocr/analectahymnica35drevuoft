18.

19.

20.

21.

22.

23.

-23-.-

Salve, crux, qua sabbati
ritus sunt deleti,
Legis septenarii
veteris impleti,
Quotquot octonarios
psallunt alphabeti,
Octavam surgentium
cernant per te laeti.

Salve, crux, ascensio
gloriosa caeli,

Scala, quam monstraverat
Deus Israeli,

Tuos gradus scandere
passu det fideli,

Per quem cantum graduum
dulcis cantant meli.

Salve, crux, protectio
mundi singularis,
Diem nube protegens,

noctem signis claris,
Per diem prosperitas

non urat solaris,
Nocte nec adversitas

nos laedat lunaris.

Salve, crux in atriis
Summae civitatis,
Ima summis foederans

pace caritatis,
Per te servent pectore
pacem unitatis,
Quibus tandem dabitur
pax aeternitatis.

Salve‚Å∑ crux, qua veniens
miseris mederi
Caligavit oculis
luminis lux veri,
Sese puros oculos
donet intueri,
Donec Christus miseris
velit misereri.

Salve, crux, qua voluit
passer immolari,

Passer, in quo creditur
Christus figurari,

24.

25.

26.

27.

28.

Animam, quam passeri
scimus comparari,

Laqueos venantium
non sinat praedari.

Salve, crux, prodigia
faciens signorum,
Virga virgam noxiam
devorans magorum,
A iustis amoveat
virgam peccatorum
Virga crucis moriens
Christus, rex caelorum.

Salve, crux, qua militans
Sion liberatur,

Triumphans ecclesia
plene gloriatur,

Semen, quod cum lacrimis
via seminatur,

Per crucem in gaudio
patriae metatur.

Salve, crux viaticum
veri dans dulcoriS,
Pane frui caelico
pro pane doloris,
Panis nos perpetui
satiet dulcoris,
Cum dilectis dabitur
requies soporis,

Salve, crux, qua mystica
vitis sic abundat,

Quod olivam mysticis
fructibus fecundat,

Per te Christus saucios
vino vitis pungat,

Ut olivae postmodum
oleo nos ungat.

Salve, crux, ecclesiae
scutum singulare,
Quam in Abel coeperat

Cain expugnare,
Quos in suo quaeritur
dorso fabricare,
Mali malum nequeat
magis prolongare.

