49.

50.

—117—

Ave, Iesu, qui inferni portas rupisti‚
Cum exsultatione patres extraxisti,

Ad caelos usque victor tecum deduxisti,
Vestitos duplicibus patri praesentasti.

Ave, qui detrahentem proximo
Corde persequeris et animo,

Da sic cum proximo ambulare,
Te tandem ut possimus videre.

Tertia Quinquagena.

. Ave⁷ Iesu, qui in aeternum permanes,

Tu nos dirige actusque nostros omnes,
Ne quando exprobrent nobis inimici,
Uti foenum si nos viderint confici.

Ave, qui Moysi notas vias fecisti,
Filiis Israel mare aperuisti,

Tu ne in perpetuum nobis irascaris,
Qui sperantium in te semper misereris,

Ave, qui es vera solidaque petra,

Tu nobis a patre veniam impetra

Et, qui in nos potes creare cor mundum.
Fac tibi nostrum eloquium iucundum.

Ave, qui in Aegypto signa ostendisti
Et plagis multis Aegyptios affecisti,
Da nobis, hac de Aegypto ut liberati
Ad te pertingamus virtute onerati.

Ave, quem offendimus nostris cum patribus
Misertus nostri parce iniquitatibus,

Nomini sancto tuo ut confiteamur

Tuaque gloria perfrui mereamur.

Ave, Iesu, qui animas satias bonis

Eas servans, ne adhaereant rebus vanis,
Tu nos sedentes 111 tenebris illumina,
Tua eloquia ut sint nobis amoena.

Ave, in quo credentes fecere virtutem,
In quo tyranni devicerunt potestatem,
In tuam deduc nos munitam civitatem,
In qua habebimus omnem felicitatem.

Ave, 1esu, quo operimur, vestimentum,
Nostrarum esto immemor iniquitatum,
Induantur, qui detrahunt nobis, pudore,
Tibi nostro ut confiteamur in ore.

