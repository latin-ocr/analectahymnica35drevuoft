27

28.

29.

30.

31.

32.

33.

34.

35.

36.

—267—

Ave, quam aedificavit
Et elegit sibi David,
Oro, mihi da mamillam,
Ut lactare possim illam.

Ave, servans pias mentes,
Et, quae nunc venerunt gentes
1n hereditatem tuam,

Dic, eant in viam suam

Ave, de stirpe Beniamin,
Quae sedes super Cherubim,
Fac, ut ducat nos Michael
Ante dominum Israel.

Ave, semper iucundare,
Fac nos Deo exsultare,
Deo Iacob iubilare,

Dignas laudes ei dare.

Ave, o mater unica,

Tu pauperes iustifica,
Ut se nunc intellegat,
Qui in tenebris ambulat.

Ave, virgo mirabilis,
Quis erit tibi similis?
Tu similis altissimo,

Fac nos placere Domino.

Ave, quae sine macula
Dilecta tabernacula
Deo tuo praeparasti,
Quando te humiliasti.

Ave, caeli serenitas,
Per quam est orta veritas,
Captivitatem auferas,
Benignitatem tribuas.

Ave, mater, iam festina,
Aurem tuam huc inclina,
Propter tuam elementiam
Nostram custodi animam.

Ave, porta Sion facta,
Dona nobis fundamenta
Et instrue virtutibus

In tuis sanctis montibus.

37.

38.

39.

40.

41.

42.

43.

44.

45.

46.

Ave, placens Deo tuo,
Intret in conspectu suo
Clamor meus, salus mea,
Lumen verum, vita mea.

Ave, regina gloriae,
Mater misericordiae,

In aevum tibi cantabo,
Per te Deo laudes dabo.

Ave, meum refugium,

A saeculo in saeculum,
Laus tua in me floreat,
Quae nunquam a me transeat.

Ave, quae sursum habitas,
Te precor, ut me protegas
De laqueo venantium

Et linguis detrahentium.

Ave, sponsa Dei veri,
Cui bonum confiteri
Decachordo psalterio
In cithara cum cantico.

Ave, virgo decorata,
Cuius sedes est parata,
Ut valeat illum ferre,

Qui firmavit orbem terrae.

Ave, sedens super thronum
Deo placens ultionum,
Da nos sic humiliari,
Ut possimus exaltari.

Ave, mater, quam timemus,
Deo simul exsultemus,
Iubilemus mente pari

Deo nostro salutari.

Ave, tibi canticum
Decantabo per tympanum
Donando Deo gloriam,
Ut me ducat ad patriam.

Ave, in qua regnat Deus,
Deus, inquam, per te meus.
Super omnes altissimus

Sit mihi nunc propitius,

