9.

10.

11.

12.

13.

14.

15.

-87-

Ave, Iesu, dives donis,

Iam te suae sponsionis
Ordo monet inclitum,

Caritatis ut abyssum

Caris pandas et promissum
Dirigas paraclitum.

Ave, Iesu, nec moraris,
Praestolantes consolaris
Igne misso caelitus,
Qui linguarum in figura
Dilectorum corda pura
Inflammavit penitus,

Ave, Iesu, sic arsere,

Sic ardentes accepere
Novam mentis faciem,
Aurum ardens ut ardescit,
Ut in igne dum liquescit
Ignis habet speciem.

Ave, Iesu, ignis cuius

Pravum ignem mundi huius
Vincit et refrigerat,

Amor tuus ignis iste,

Ex te flammans, Iesu Christe,
Carnis flammam superat.

Ave, Iesu, ignis vitae,
Linguae ignis dispertitae,
Quae flammabant singulos,
Figurabant apte satis
Ignem tuae caritatis
Flammaturum populos.

Ave, Iesu, sic excoctos,

Sic purgatos, sic edoctos
Tua fecit unctio,

Pios, mites, laet0S, mundos,

Fortes, gratos et facundos3
Quam stupenda ratio!

Ave, Iesu, rex insignis,
Amor tuus vivus ignis
Urit mentes dulciter,
Prece matris, Î¿ benigne,
Nos algentes da hoc igne
Inflammari iugiter.

16.

17.

18.

19.

20.

21.

22.

Ave, Iesu, celsi throni,

Spiritalis huius doni
Dona participium,

Fac me durum te amare,

Caritatis da gustare
Dulce refrigerium.

Ave, Iesu, lumen purum,
Te spectamus adfuturum
Iudicem in nubibus,
Tunc virtutes movebuntur,
Civitates terrebuntur
Variis tumultibus.

Ave, Iesu, tunc pavendus,

Peccatori metuendus
Arbiter adveniens,

In horrenda ignis nube,

In clangore vocis tubae
Orbem totum quatiens.

Ave, Iesu, orbis totus
Velut loco suo motus
Eragorabit horride,
Terra tunc ardere iussa
Contremiscet vi concussa
Tempestatis validae.

Ave, Iesu, orbem totum
Ut a fundamentis motum
Quassabunt tonitrua,

Elementa creabuntur,
Igne cuncta vastabuntur,
Aequabuntur ardua.

Ave, Iesu, novo more
Tunc districto cum terrore
Fulgurans in nubibus,

Expavescet creatura,
Mundi ruet haec figura
Horrendis fragoribus

Ave, Iesu, quantus angor,
Dum sonabit tubae clangor,
Ut defuncti prodeant,
Tunc cum iustis surgunt mali,
Sorte tamen non aequali,

Sed ut semper ardeant.

