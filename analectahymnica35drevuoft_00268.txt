37.

38.

39.

40.

41.

42.

43.

-265â€”

Ave, caeli serenitas,

Tu nobis vera sanitas,
Da pacem nostris ossibuS,
Victoriam ab hostibus.

Ave, mater, tu dignare
Vias meas conservare,

Ne delinquam ore meo,
Sed dem laudes inde Deo.

Ave, pia, purgans reOS,
Firmos fige pedes meos,
Ante Deum fac me stare,
Carmen novum decantare.

Ave, iustis recta scala,
Salva nos in die mala,
Opem ferens super lectum
Et ostendens iter rectum.

Ave, sidus, lumen clarum.
Duc ad fontes nos aquarum,
Et ex illis sic bibamus,

Ut non ultra sitiamus.

Ave, sponsa veri Dei,
Salutare vultus mei,

Sic discerne causam meam,
Ut in caelis stare queam.

Ave, Christi vera vitis,
Quae diebus in antiquis

Ita Deo placuisti,

Quod per hunc nos redemisti.

44.

45.

46.

47.

48.

49.

50.

Ave, sanctitatis norma,
Gignens speciosum forma,
ln te diffusa gratia

Det nobis caeli spatia.

Ave, nostrum refugium,
Virtus et adiutorium,

Cuius flumen laetificet,
Nobis semper inhabitet.

Ave, rosa nata vere,

Omnes gentes fac gaudere,
Corde, voce sic psallamus,
Ut ad Deum pertingamus.

Ave, gemma mirabilis
Et a cunctis laudabiliS,
Nunc in civitate Dei
Memor esto semper mei.

Ave, mater, te clamabo,
Aurem tibi inclinabo,

Si me audis, cur timebo?
In inferno non manebo.

Ave, David progenies,
Cuius ex Sion species,
Ad te matrem confugio,
Ut me trahas de Iericho.

Ave, mater, cella Dei,
Miserere, precor, mei
Et impetra a filio

Ut me aspergat hysopo.

Secunda Quinquagena.

. Ave, odorifera

Oliva fructifera,
In domo Dei iugiter
Fac nos gaudere pariter.

. Ave, tu mater omnium,

Ora pro nobis Dominum,
Ut super nos respiciat
Et requirentes audiat.

Ave, caeleste lilium,

Pro nobis ora filium,

Ut nos in tuo nomine
Salvet ab omni daemone.

4.

Ave, sine macula,
Aufer a me iacula,
Nam venerunt super me
Peccatorum tenebrae.

. Salve, virgo Galilaea,

Tota die verba mea
Exsecratur homo maluS,
Nisi per te fiat saluS.

Ave, stirps florigera,

Tu me semper libera,

Ab his, qui fodiunt foveam,
Ut ipsi cadant in eam.

