V. Psalterium de D. N. Iesu Christo
auctore Hieronymo de Werdea.

Prima Quinquagena.

. Iesu, da quod canimus
in psalmis, ut sequamur,
Ne ab infidelium
errore seducamur,
Nam primi nos materia
psalmi sic informavit,
Quae aliis ut prologum
Esdras sic adaptavit.

. Iesu, qui per os David
olim cecinisti,
Cur gentes fremuerunt?
et nobis subvenisti,
Tuam per passionem
a paganis et malis
Hominibus nos liberans
protege sub alis.

. Iesu, qui sanctum David
illaesum praeservasti,

A facie dum Absalon
fugit, liberasti,

Ne nos ab hominibus,
qui tribulant, vexari
Nec sinas a daemonibus,

qui temptant, superari.

. Iesu, qui salvas David,
dum in modum coronae
Saul et exercitus
hunc cingunt, Iesu bone,
Sicut ei laetitiam
tunc dederas, sic dona,
Ut nunc et omni tempore
pace fruamur bona.

5. Iesu, qui cantoribus

psalmorum praestitisti,

Quod eos tua gratia
victores effecisti,

Nos, dum psalmos canimus,
exaudi supplicantes,

Pro hostium victoria
devote te rogantes,

. Iesu, qui punis David

populum censentem
Et misericorditer
acceptas paenitentem,
Tuae nobis gratiae
dona largitatem,
Delens per paenitentiam
nostram pravitatem.

. Iesu, qui parcis David,

quod ignoranter peccat,
Dum Doech iussu Saulis

sacerdotes necat,
Parce nobis, Domine,

qui ignoranter multum
Peccamus sine numero,

hoe transeat inultum.

. Iesu, qui meruisti

per tuam passionem
Coronam et gloriam

et exaltationem,
Nobis patientiam

et alia condona,
Per quae regni perpetui

acquiritur corona.

