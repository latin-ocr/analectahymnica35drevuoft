25. Ave, unigeniti
mater Dei facta,
Sentis pondus uteri
manens et intacta,
Nam cum culpa veteri
nulla pangis pacta,
Quae invisa Veneri
nescis virum casta.

26. Ave, venerabilis
et laus beatorum,
Quae es ineffabilis
dulcedo eorum,
Esto deprecabilis
super actus, quorum
Vita est culpabilis,

defectus bonorum.

27. Ave, quae venantium
laqueos non times,
Tu insidiantium
machinas clides,
Quia militantium
imperfectum vides,
Sitque te amantium

207

31.

32.

33.

quae et quanta fides,

28. Ave, cui psallere
plurimum delectat,

Nescis enim fallere

hunc, qui te affectat,

Qui supernae curiae
munera exspectat,

Cuius vis iniuriae
neminem molest-at.

29. Ave, fortitudinis

34.

nostrae firmamentum,

Tu beatitudinis
dulce condimentum
Et incorruptibilis
vestis indumentum,
Praebe certitudinis
spei supplementum.

30. Ave, quae non tribuis
gratiam elatis
Et es invincibilis
corde inclinatis,

35.

Nam, quem erudieris
ad humilitatis

Formam et docueris,
erit cum beatis.

Ave, per quam visitat
lapsum in peccatis
Christus, ut eripiat
mundum a damnatis,
Ut horum reficiat
ruinam renatis
Eisque substituat
delens culpas gratis.

Ave, per quem patria
pulsi revocantur
Et in caeli atria
laeti collocantur,
Obtine, ut tartara
saeva obscurantur,
Omnibus et supera
regna conferantur.

Ave, vitii finis
et origo boni,
Turris fortitudinis
et formido doli,
Spiritus vivifici
da spem firmam doni,
Qua sim capax gaudii
in supremo poli.

Ave, qua subicimus
vero salutari,

Ad te nunc convertimur
prece speciali,

Quo fervore repleas
corda nostra tali,

Ut ardenter colamus
te laude spiritali.

Ave, quae languentium
animas solaris,

Sed te sitientium
matrem salutaris,

Per quam calor mentium
fit ut lux solaris,

Tibi confitentium
ne obliviscaris.

