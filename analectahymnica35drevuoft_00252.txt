10.

11.

12.

13.

-249â€”

. Ave, cuius filium

capiunt dolosi,
Os suum aperiunt
quidam venenosi
Bibuntque de calice
Christi generosi
Et fiunt per amplius
digne tenebrosi.

. Ave, cuius filio

Deus pater dixit:
Mecum, fili, sedeas,
teque benedixit,
Qui terram in opere
nostro maledixit,
Huius mundi gloriam
nobis interdixit.

Ave, cuius filius
panis est iustorum,
Esca suavissima,
manna viatorum
Miraque refectio
sancta bellatorum,
Ipsos tandem socians
choris angelorum.

Ave, stella radians
miram claritatem,
Quae sub sole protulit
Dei maiestatem,

Circum caeli circuis
ad utilitatem

Omnium, qui invocant
tuam pietatem.

Ave, mater pueri
et flos liliorum,

Quem cum psalmis pueri
laudent: Hebraeorum,
Sanctus, sanctus canimus

vocibus eorum
Adiungentes Hosanna,
salus excelsorum.

Ave, virgo Israel
aperiens Aegyptum,

Portans regem gloriae
verum, Iesum Christum,

14.

15.

16.

17.

18.

Caeli montes iubilant,
cessat interdictum,

Sic in lege Domini
olim est praedictum.

Ave, Dei gloria
summe diligenda

Et a peccatoribus
semper invocanda,

Ut cum tandem venerit
hora metuenda,

Transferat ad gaudia
nunquam terminanda.

Ave, Dei genetrix,
in excessum mentis
Vi amoris spiritus
rapta vehementis,
Da nobis incendium
flammae tam ferventis,
Quo rumpantur vincula
corporis viventis,

Ave, Dei genetrix
olim tribulata,

In ruina gentium
felix advocata,

Sta pro nobis, quaesumus,
totiens vocata,

Ut post mortem anima
vivat consolata.

Ave, Dei genetrix,
cui patuerunt
Portae caeli splendidae
teque susceperunt,
Tui sancti gemitus
omnes transierunt,
Et aeterna gaudia
tibi successerunt.

Ave, felix domina,
sancti qui scrutantur

Tua sancta studia
sicque gloriantur,

In peccatis omnibus
quod non superantur

Et post dura proelia
per te coronantur.

