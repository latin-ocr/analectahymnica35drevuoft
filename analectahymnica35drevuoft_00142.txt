26.

27.

28.

29.

30.

31.

-·139 —

. Ave, domus creatoriS,

Quam ornavit lux splendoris,
Rex virtutum, gloria,
Hoc in loco, quem paravit,
Sponsus tuus habitavit

Ut in domo propria.

Ave, virgo, pro me roga,

Te produxit synagoga
Sicut spina lilium,

Dereliquit te Iudaeus,

Et assumpsit sponsus Deus
In throni consortium.

Ave, virgo, spes lugentis,
Cuius caro parientis
Post partum refloruit,
Castitatem es professa,
Voluntate es confessa
Sponso, qui te voluit.

Ave, cuius supra sinum
Reges regem tres divinum
Adorarunt mystice,
Attulerunt tria terno:
Aurum regi, tus aeterno,
Murram carni lubricae.

Ave, sidus matutinum,

Fletum tergens vespertinum
Luce tui muneris,

Nox praecessit tuum ortum,

Mane clarum est exortum,
Dum mundum ingrederis.

Ave, bonis insignita,

Summi regis urbs munita
Contra nequam spiritus,

Soli patens creatori,

Sed maligno tentatori
Nullos praebens aditus.

Ave, flentis consolamen,
Laborantis recreamen,
Dolentis solacium,
Hostes mei ne me fallant,
Qui me tota die vallant,
Meum sis refugium

32.

33.

34.

35.

36.

37.

38.

Ave, verbi summi mater,

Per quod caelos fecit pater
Cum virtute spiritus,

De te carnem sumpsit unus,

Tres sunt tamen illud munus
Operati caelitus.

Ave, virgo, quae sensisti,

Quae gustasti, quae vidisti,
Quam duleis sit Dominus,

Quae figebas eius ori

Super favum dulciori
Labra tua comminus.

Ave, virgo, me defende,
Arma, scutum apprehende
Contra malos homines,
Cedant hostes tuis minis,
Fiant omnes tamquam cinis

Ante venti turbines.

Ave, sacrum vitae flumen,
Paradisi purum lumen,
Nos elementer respice,
Intra domum ubertatis
Nos torrente voluptatis
Abundanter refice.

Ave, rosa, princeps florum,
Cuius fulgur meritorum
Fulget ut meridies,
Ultra solem est serena,
Ultra florem est amoena
Vultus tui species.

Ave, cuius umbilicus
Fuit castus et pudicus
Nec sensit illecebras,
Lumbis meis castitatem,
Carnis praesta sanitatem,
Mentis fuga tenebras.

Ave, dives arca Christi,

Quae thesaurum effudisti,
Quo ditantur omnia.

Quem exspecto, qui delinquo,

Placa mihi Deum, in quo
Mea est fiducia.

