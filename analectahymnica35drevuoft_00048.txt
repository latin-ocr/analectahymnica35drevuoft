â€”45-

17. Ave, spei supplementum,
Omnis boni fundamentum,
Esto mihi firmamentum,
Iesu, laudis ornamentum.

18. Ave, dies tu diei,
Assis mihi, fili Dei,
Ne me vincant Amorrhaei,
Recordare, Iesu mei.

19. Ave, Iesu, dulcis quaeri,
De supernis fac videri
Et de Sion me tueri,
Ne me laedant hostes feri.

20. Ave, Iesu et meorum
Fave voci labiorum,
Ut consortem angelorum
Esse velis me tuorum.

21. Ave, cuius manus cruce
Sunt confossae, nos a truce,
Iesu, salva mortis duce
Ad fruendum tua luce.

22. Ave, Iesu, princeps fortis
Et caelestis dux cohortis,
Ne me perdat umbra mortis,
Educ de inferni portis.

23. Ave, Iesu, Dei manus,
Peto fide, quod sim sanuS,
Hostis laedat ne profanus
Me vel timor mundi vanus.

24. Ave, puer nobis datus,
Peto corde tribulatuS,
A te laeter consolatus,
A dolore sublevatus.

25. Ave, Iesu, de dilecto
Generatus patre recto,
Da, stent solo de prospecto
Pedes mei in directo.

26. Ave, Iesu, caeli rector,
Oordis mei tu prospector,
Aufer mala, quibus plector,
Vitae meae sis protector

27. Ave, Iesu mi, quem amo,
Ad te, Deus meus, clamo,
Solvas me ab eius hamo,
Quem vicisti crucis ramo.

28. Ave, leo, qui vicisti
Vique tuos rapuisti,
Et me quoque suscepisti
Nec indignum me sprevisti.

29. Ave, Iesu, contra morem
Quem effudit virga florem,
Te cognosco curatorem
Libans laudem et honorem.

30. Ave, Iesu, tibi iungar,
Tu medela, qua perungar,
Ut hic fiendo nunc compungar,
In aeternum ne confundar.

31, Ave, quies mortuorum,
Iesu, salus tu vivorum,
Tectae, quaeso, sint meorum
Foeditates peccatorum.

32. Ave, Iesu, ac dignare
Servum tuum visitare,
Ut cum iustis exsultare
Dignus sim et te laudare.

33. Ave, Iesu, dulcis vere
Fac gustare, fac videre,
Quam benigne, quam sincere
Scias tuos possidere.

34. Ave, digne tu colende,
Iesu dulcis, huc intende,
Scutum tuum apprehende
Et ab hoste me defende.

35. Ave, Iesu, parce natis,
Dona, pater, dona gratis,
Ut nos poti simus satis
De torrente voluptatis.

36. Ave, patris tu sophia,
1esu, vitae dux et via,
Os iustorum tu es quia
Carnem sumens de Maria.

