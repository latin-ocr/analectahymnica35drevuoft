XIII. psalterium beatae Mariae V.

Prima Quinquagena.

. Ave, porta paradisi,

Lignum vitae, quod amisi,
Per te mihi iam dulcescit
Et salutis fructus crescit.

. Ave, morum disciplina,
Vitae via, lux divina,
Iram Dei mitigasti,
Quando Iesum generasti.

. Ave, virgo, cuius clamor
Nostri fuit pius amor,
Qui de monte exauditur,
Verbum carni cum unitur.

. Ave, cuius refulgentem

Splendor patris fecit mentem,

De splendore vultus sui
Fac signentur servi tui.

. Ave, templum sanctum Dei,
Ad quod currunt omnes rei,
Ut ab hoste liberentur,
A quo capti detinentur.

. Ave, salus infirmorum,

Et solamen miserorum,

A furore nimis tristi

Nos defende, mater Christi.

. Ave, cuius cor et renes
Scrutans Deus supra senes,
Tc invenit mundo corde
Impollutam omni sorde.

. Ave, cuius in filio
Nostra sit visitatio,
Cui decoro gloria
Pater subiecit omnia.

9.

10.

11.

12.

13.

14.

15.

16.

Ave, virgo, quae de portis
Nos exaltas dirae mordeâ€ž
Ut in portis Sion stemus
Teque digne collaudemus

Ave, lucerna saeculi,
Beati cuius oculi
Respiciunt in pauperem
Ferendo opem celerem.

Ave, cuius eloquia

Ut argentum sonantia,
Igne cocta septemplici,
Plena sermonis mystici.

Ave, mater salutaris,
Cuius ortu gratularis,
Canta Deo, nato plaude,
De collatis bonis gaude.

Ave, Sion specularis,
Ex te datur salutaris,
Per quem redit liberatus
Homo quondam captivatus,

Ave, quae illic habitas,
Ubi pacis tranquillitas,
lustorum tabernacula
Ingressa sine macula.

Ave, cuius pars in caelo
Calix crucis est de prelo
Tibi funes in praeclaris
Ceciderunt, stella maris.

Ave, virgo, lingua cuius
Verba vitae nescit huius,
Gnara laudes Dei fari
Igne sumpto de altari.

