—222 —

42. Ave, quam de gentibus
Dominus discrevit,
Cum in ventre virginis
infans requievit,
Causam et chirographum
poenamque delevit,

Quam in primum hominem

prima lex decrevit.

43. Ave, cuius viscera

Christum ediderunt,

Per quem victi subiacent,
qui nos adflixerunt

Salva nos in brachio,
cuius vim senserunt

Qui victrici dexterae
Christi restiterunt.

44. Ave, stans ad dexteram

Domini regina,

Quam ambit varietas
virtutum divina,

Vide, regis filia,
et aurem inclina,

Natus ex te nobis est
Christus medicina.

45. Ave, tabernaculum
quod sanctificavit
Sanctorum sanctissimus,
in te cum intravit,
Ex te nobis impetus
fluminis manavit,
Civitatem Domini
qui laetificavit.

46. Ave, per quam filius
Dei cum descendit,
Nos in sui nominis
amorem accendit,

Particeps substantiae
nostrae eum ascendit,

Ascendendi pariter
nobis spem impendit.

. Ave, magna domina

et laudanda nimis,
Regis magni civitas,
mons Sion sublimis,
Tu magna tu praedita
meritis opimis,
Tuos ad caelestia
transfer ab his imis.

. Ave, per quam homines

natos ad laborem
Ad amissum revocans
Dominus honorem
De nostra substantia
sumptum carnis florem
Ipsum fecit angelis
in se celsiorem.

. Ave, mater filio

digna nascituro,
Corporis materiam
ministrans passuro,
Purga conscientias,
ut sic corde puro
Procedamus obviam
iudici venturo.

. Ave, nos commiserans,

nostri miserere,
Tu misericordiae
mater dict-a vere,
Miserere omnium,
qui tuis sincere
Laudibus dignissime
gaudent inhaerere.

Secunda Quinquagena.

1. Salve, felix et fecunda

mater, nati gloria,

In qua nobis gloriandum
et non in malitia,

A maligno nos, benigna,
et a malo libera,

Ut in domo Dei simus
oliva fructifera.

2. Salve, per quam nos de caelo

rex prospexit gloriae,

Ut humanae liberaret
filios miseriae,

Per te regnat, quos redemit
patris sapientia,

Ne damnemur oberrantes
in insipientia..

