VII. Psalterium D. N. Iesu christi.
Prima Quinquagena.

. Ave, matris almae fructus semper dulcis,
Concilium malorum suis cum tricis,
Cathedram pestilentiae semper fugis,
Sed in lege meditari boumn ducis.

Î‡ . Ave, Iesu terens gentes

Et populos meditantes
Vana, sed et reges regis
Audire mandato legis,

. Hostes nostros tua fuga prece,
Ne multiplicati nos in pace
Felicem atque tranquillam vitam
Non sinant agere, sed turbatam.

. Ave, Iesu iustitiae Deus,
Adiutor atque redemptor meus,
In tribulatione cor meum
Tu dilata ferens auxilium.

. Astans tibi mane, Iesu,
Te deprecor toto nisu,
Preces meas ne contemas
Ut serviles atque vanas.

. Ave, Iesu, ave iudex,
Peccatorum ne sis vindex,
Sed meorum miseratus
Sana me, quia turbatus,

. Ave, Iesu patris decus,
Tu nostrum tolle dedecus,
Tuo namque nos munere,
Optamus solvi onere.

. Ave, Iesu omnipotens,
Omnes salvari adpetens,
Adonai tibi nomen,

Tu pauperum es solamen.

