14.

15.

16.

17.

18.

19.

20.

21.

22.

23.

-255â€”

Ave, cuius mons filius
Dei patris est unicuS,
In quo sancti requiescunt,
Qui veritatem diligunt.

Ave, regina virginum,
Mater virgo post filium,
Cuius partus hereditas
In electis est praeclara.

Ave, mater, quam praedicat
Iure nostra mortalitas,

Quia tuus mirificat

Partus misericordias.

Ave, quam laudant spiritus,
Cui virtus omnis concinit,
De cuius caelo Dominus
Carnis nube intonuit.

Ave, cuius virgineo

Deus processit thalamo,
Dotali nobis gratia

Se praebens in sponsalia.

Ave, Sion, de qua Deus
Nos tuetur incarnatus,
Memor nostri libaminis
In pace sui corporis.

Ave, mater, cuius partum
Caelestis pater unicum
In saeculum dat gentibus
In benedictionibus.

Ave, mater, cuius partum,
Panem vitae nobis factum,
Pingues terrae, ex quo vivant,
Et manducant et adorant.

Ave, nostra advocatrix,
Cuius partus mensa patris,
Est nobis consolatio,

Ne frangat tribulatio

Ave, regina gratiae,

Cuius partus rex gloriae,
Rex est virtutum Dominus,
Lux de luce, Christus Deus.

24.

25.

26.

27.

28.

29.

30.

31.

32.

Ave, cuius virgineo
Processit e sacrario

Una salus omni munde,
Dulcis Deus, rectus homo.

Ave, nostra advocatrix
Et lapsorum reparatrix,
De qua Deus factus homo
Solus stetit in directo.

Ave, mater, cuius sponsus
Et creator et filius,

Deus illuminatio,

Salus est et redemptio.

Ave, mater redemptoris,
Caro cuius effloruit,
Quando passus gustum mortis
De sepulcro resurrexit.

Ave, mater castitatis,
De qua Deus maiestatis
Scripturarum voces pluit
Et virtutes intonuit.

Ave, mater, cuius partus
Resurgendo nobis factus

Matutina laetitia,

Nostra spes est et gloria.

Ave, caelestis domina,
Cuius partus iustitia
Est nostra liberatio
Et, in Deum protectio.

Ave, mater singularis,
Cuius haec est fecunditas,
Qua beatis viris omnis
Remittitur iniquitas.

Ave, stella virginalis,
Cuius partus singularis
De cathedra nos docuit,
In cruce quando obiit.

Ipsi tunc bene psallimus
Decem chordis psalterii,
Ad ipsum cum referimus
Decalogum mysterii.

