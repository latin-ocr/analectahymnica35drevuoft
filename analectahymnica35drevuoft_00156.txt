XI. Psalterimn beatae Mariae V.
auctore Stephano Cantuariensi.

Prima Quadragena,

1. Ave, virgo virginum,

parens absque pari,

Sine viri semine
digna fecundari,

Fac nos legem Domini
crebo meditari

Et in regno gloriae
beatificari.

2. Ave, cuius viscera
natum ediderunt,
Cuius ad interitum
gentes fremuerunt,
Audi voces supplicum,
qui te pie quaerunt,
Mali causas removens,
quae nos invenerunt.

3. Ave, virgo, speculum

sancti caelibatusÂ³

Cuius est ex utero
puer nobis natus,

Qui compassus mortuo
Morte soporatus,

Morte mortem terminans
expiat reatus.

4. Ave, nati filia,

parens genitoris,

Praeter morem generans
consueti moris,

Nos ad statum revoca
vitae melioris,

Quos tam diu tenuit
vanitas erroris,

5. Ave, quae nos redimis

ab Aegypti luto,
Subvenire satagas
vitiis inlibato,
Tu nos bonae protegens
voluntatis scuto
Coronatos gloria
colloces in tuto.

. Ave, vitae janua,

salus paenitentis,
Respice miserias
animae languentis,
Ne in ira sentiam
vocem arguentis,
Me peccatis exime
simul et tormentis.

. Ave, mater, unica

causa nostrae spei,
Tuis, quaeso, meritis
fao miserta mei,
Ut ab aenigmatibus
huius speciei
Plenus plene perfruar
visione Dei.

. Ave, virgo regia,

summa gaudiorum,
Per quam rex mirabilis,
dominus cunctorum,
Revocet immeritos
in spem filiorum,
Quos proscripsit multiplex
causa vitiorum.

