-201-

9. Ave, exsultatio

mea laetabunda,
Tua veneratio

mihi sit iucunda,
Mea desolatio

exstat gemebunda,
Nostra gubernatio,

fac tu corda munda.

10. Ave, et miseriis

nostris condescende

Neque desideriis
animae intende,

Sed sic exercitiis
spiritum incende,

Ne vacet deliciis
carnis nutriendae.

11. Ave, cuius uterus
sanctum fuit templum
De quo prodit filius,
qui dat documentum,
Quo nihil est verius,
condens testamentum,
Unde fit celerius
pacis incrementum.

7

12. Ave, quae inopiam
pauperum solaris,
Castitatis copiam
da, qua delectaris,
Intrans ad memoriam,
ubi affectaris,
Elimando scoriam
vitii mortaliS.

13. Ave, in deliciis
retinens decorem,
Traice in intimis
luminis splendorem,
Camalem ab infimis
retrahens amorem,
Dans, Dei dulcedinis
sentiam saporem.

14. Ave, ad quam caelitus
oculos reflexit,
Quando terram Dominus
miserans respexit

Atque vana hominis
studia correxit,
Qui se, quam inutilis
sit, non intellexit.

15. Ave, tabernacula

manens in caelorum,

Intrem sine macula
atria eornm

Per te neque iacula
timeam malorum,

Nec ignita facula
urat vitioium.

16, Ave, qua exuitur
homo vetustaus,
Tu es, qua diluitur
faex impuritatis,
Per te reinduitur
homo novitatis,
Cui restituitur
pars hereditatis.

17. Ave, virgo regia,
mentes amans puras,
Cura, Î¿ egregia,
Evae imposturas,
Fer nobis remedia
contra saecli curas,
Confirmans vestigia
super vias duras.

18. Ave, supercilium
spernens superborum,
Contuens humilium
et suppeditorum
Impetus gemituum,
para mentes horum,
Memores caelestium
ut sint gaudiorum.

19. Ave, fortitudinis
meae firmamentum,
Tu invalitudinis
nam das adiumentum,
Animae tu candidum
praebes indumentum,
Infers caelo luteum
hominis figmentum.

