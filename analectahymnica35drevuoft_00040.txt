19.

20.

21.

22.

24.

-37-

Audias, exaudias,
pater, tantum, talem,
Volo, te exhibeas,
quae sis digna, qualem
Sponsam decet regiam,
refuge carnalem
Vitam et amplectere
formam spiritalem.

In hoc gestu capitis,
Iesu, declinare

Te a crucis titulo
perpendo, vitare

Per hoc vanam gloriam
te ostendit, care

Doctor, ac si diceres:
nolo hic regnare.

Nolo, scribat, nominet
me regem Pilatus,
Laudum plumas respuo,
qui sum deputatus
Modo cum latronibus,

cito coronatus
Regnabo in gloria
patris sublimatus.

Hic plebis abiectio,
ibi exaltabo
Caput, meam gloriam
alteri non dabo,
Danti mihi gloriam
ego procurabo
Gratiam et gloriae
locum praeparabo,

. Sic me, Iesu, instruis,

ne a me quaeratur
Laus, ac favor hominum,
si a me geratur,
Quod sit dignum laudibus,
sed tibi dicatur
Laus, qui velle tribuis,
a quo posse datur.

Iesu, confer gratiam,
ne velim laudari

De bonis operibus,
regis appellari

25.

26.

27.

28.

29.

Nomine, sed tribue
hic humiliari,

Ut in regno valeam
per te sublimari.

ln hoe gestu capitis,
Iesu, actiones
Gratiarum reddere
in adversis mones
Dignas, te per varias
tribulationes
Sequendum ad praemia,
ubi nos corones.

Hoc est quasi diceres:
tu, qui viam quaeris,
Qui ducit ad patriam,
per crucem doceris,
Si mei non fueris
imitator, peris,
Ambulas in inv10,
morte morieris

Ne sit iter asperum,
pedibus substravi
Tuis mei sanguinis
purpuram, pugnavi,
Vici et latrunculos
viae trucidavi,
Ergo passus ambula,
per quos ambulavi.

In hoe gestu capitis,
Iesu, relicturus
Matrem et discipulum,
ad patrem iturus
Accipis licentiam,
ultimum dicturus
Vale circumstantibus,
hic est sermo durus.

Ad istam licentiam
quis non moveatur,
Cum audit, quod filius
Dei moriatur,
Thesaurus tam nobilis
de mundo tollatur,
Universa continens
sepulcro claudatur}

