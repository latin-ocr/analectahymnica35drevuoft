29.

30.

31.

32.

33.

34.

35.

36.

37.

38.

.. 94'-

Iesu dulcis, qui me regis, ave,
Tuum mihi iugum fac suave,

Et peccatum primae matris Evae
Dele meque salva omnia vae.

Ave, in quem sperans dum cantabo,
Pro peccatis nunquam confundebor,
Sed tua iustitia ereptus

Ad te nunc curro gaudens et laetuS.

Ave, Iesu, qui tecta peccata
conspicis non dimittens inulta,
Remitte, quaeso, iniquitates
Nec mihi imputes vanitates.

Ave, Iesu, nostra vera exsultatio,
Quem iustorum omnis decet collaudatio,
Verbo tuo caelos firmatos nos fatemur
Et spiritu oris tui regi laetemur.

Ave, cuius laus nisi semper est in ore,
Quem ego benedicam in omni tempore,
Spiritu cuius opto illuminari

Et a tribulatione liberari.

Ave, Iesu, qui quondam subsannatus
Et a Satana tertio tentatus

Fuisti post peractum ieiunium,
Exstingue in nobis flammas ignium.

Ave, Iesu, ante oculos cuius
Semper est misericordia eius,
Cuius et veritas nubes penetret,
Nobis a patre veniam imploret.

Ave, Iesu, cuius aemulor dona,
Mea mihi scelera tu condona

Et cum iniquis me perdere noli,
Sed fac, ne quid mihi inferant mali.

Ave, Iesu, nostris pro peccatis
Ne nos transfigas tuis sagittis,
Sed nostras expurgans cicatrices
Da effugere flammas ultrices.

Ave, qui coram iudice obmutuisti,

A Iudaeis accusatus non respondisti,

Da rogamuS, ut possimus obmutescere
Cum peccantes viderimus contra nos stare.

