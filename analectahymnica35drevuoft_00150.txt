17.

18.

19.

20.

21.

22.

23.

—147—

AveLde qua nascitur,
Qui de monte scinditur
Lapis sine manibuS‚
Quem praevidit Daniel,
Nuntiavit Gabriel
Nasciturum gentibus,

Ave, digna titulis,
Cunctis carens maculis
Et mentis et corporis,
Te sacravit puritas
Et dicavit deitas
Ab intus et deforis.

Ave, quae pro meritis
Et exemplis inclitis
Carbo vivus diceris,
Quae succendis frigidos
Et nos facis calidos
Igne tui muneris.

Ave, mater principis,
Quem pudice concipis
Et paris cum gaudio,
Qui suum introitum
Servavit et exitum,
Ne pateret laesio.

Ave, turris turrium,
Per quam ictus hostium
Repelluntur eminus,
In qua propugnaculum
Ad vincendum Zabulum

Factus fuit Dominus.

Ave, caeli domina,
In te cordis lumina
Tui figunt servuli,
Donec pias lacrimas
Et purgatas animas
Tui cernant oculi,

Ave, per quam ferrei
Sunt contriti laquei,
Quos de monte tenderat,
De cuius decipula
Rex, qui novit singula,
Per te suos liberat.

24. Ave, mundi speculum,

25.

26.

27.

28.

29.

30.

Cuius pascit oculum
Summae pacis visio,

In qua praees ceteris

Nec moveri poteris
Unquam ab hoc gaudio.

Ave, pratum floridum,
Quod effecit gravidum
Auster sancti spirim,
Ver dum perflat leniter,
De te mirabiliter
Flos est in te genitus.

Ave, salus miseri,
Cuius fructus uteri
Merces est viventium,
Quem, qui Deo militant,
Post mortem hereditant
In terra viventium.

Ave, vitis gratiae,
Dans vinum laetitiae,
Quod bibit ecclesia,
Agni digna nuptiis,
Christ1 strIcta brachiis,
Uxor labem nescia.

Ave, quae nil tumidum,
Nil egisti sordidum.
Imitatrix filii,
Qui superbos deicit
Et incestos reicit
A throno palatii.

Ave, cuius animus

Deo fuit proximus
Verbum Dei retinens,

Donec mundum redimat

Et infernum perimat
Redemptorem sustinens

Ave, sequens minima,
Quamvis esses maxima,
Sanctitate celebris,
Non segnis, non petulans,
Non in magnis ambulem,
Non elatis palpebris,

10*

