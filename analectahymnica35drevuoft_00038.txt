47. Horum recordatio,
Iesu, armaturam
Mihi tolerantiae
praestet profuturam,
In adversitatibus,
age meam curam,
Ne factus impatiens
excedam mensuram.

Molestavit foetidum
sputum sanctitatis
Tuae nares, Domine,
ut nos trinitatis
Pasceres aromate,
nobis collocatis
Per te in florentibus
paradisi pratis.

48.

35

49. Ο summae fraglantiao

et caelestis chori

Aureum turibulum,
tibi, meo flori,

Rosae meae supplico,
mihi sis odori,

Sursum trahe spiritum,
cum contingat mori.

50. Iesu, rosa candida,
rubicunda, oro,
Animam reficias
meam, cum laboro,
In morte hanc eripe
a causis et foro
Daemonum, hanc insere
angelorum choro.

Tertia Quinquagena.

1. Gratias pro lacrimis,
Iesu, quas fudisti
Salsis, puris, calidis,
quibus commovisti
Tui patris viscera,
quibus eruisti
Me de manu inferi,
vitam contulisti.

2. Iesu, tuae lacrimae
salsae dent saporem,
Ut tu mihi sapias,
purae dent decorem
Puritatis, calidae
ingerant calorem,
Quae accendant, vulnerent,
auferant teporem.

3. Ut peccata defleam,
ad quae mens est prona,
Ut plangam exsilium,
ut aeterna bona
Requiram cum lacrimis,
ο Iesu, corona
Celsior, tu tribue
lacrimarum dona.

4. Salsas confer lacrimas,
quae corruptionis
Expertem me faciant,
a pollutionis

Labe pure abluant,
contra aquilonis
Frigus mihi lacrimas
da dilectionis

5. lllos tuos oculos
in morte clausisti,
Quibus Petrum, ceteros
pie respexisti
Peccatores, cordibus
quorum infudisti
Lumen tuae gratiae,
culpam remisisti.

6. O paternae gloriae
splendor, per respectum
Tuum benignissimum
animae profectum
operaris, corporis
sublevas defectum,
In utroque respice
meum imperfectum.
7. Verus sol iustitiae,
tu interiorem
Hominem irradia,
da cordi fervorem
Spiritus, exterius
tribue vigorem
Membris, laudent omnia
suum creatorem.
3*

