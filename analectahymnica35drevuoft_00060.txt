Εἰ(

10.

11.

—57—

. Ave, lueis altitudo,

Quem inspicit multitudo
Virtutum caelestium,

Tu puerorum puritas,

Te peperit virginitas
Ad salutem omnium.

. Ave, lesu, rex caelorum

Pia prece supernorum
Emunda nos a vitio,

Dum recordor tuam necem

Pone, precor, meam precem
In caeli sacrario.

. Ave, Iesu, cuius nomen

In Israel velut omen
Primitus est cognitum,

Illic arma confregisti

Et de caelis transmisisti
Spiritum paraclitum.

. Ave, tu, cuius oculi

Pro remedio populi
Tulere vigilias,

Tuam plebem traduxisti

Per mare, quo demersisti
Phalangas Aegyptias

Ave, Iesu, vitae pastus,
Cuius sapor pellit fastus
Et cruores criminis,
Panem caeli contulisti
Populo, quem eduxisti
De terra caliginiS.

Ave, nostra professio,

Quam acquirit oratio
Puraque confessio,

Hanc hi digne mercati sunt,

Qui te Deum secuti sunt
Corporis martyrio.

Ave, Iesu, qui milibus
Caeli praees virtutibus
Per summam potentiam,
Per te vitam aetheream
Humanam regi vineam
Oramus per gratiam.

12.

13.

14.

15.

16.

17.

18.

Ave, granum triticeum,
Quod comprimit aculeum
Famis et infamiae,
Hoc frumento reparatur,
Qui te Deum veneratur
Cum cultu iustitiae.

Ave, Iesu, doctus scriba,
Tua lege tuos ciba
Iudex factus pauperis,
Hominibus, quos plasmasti,
Qui pro nobis decertasti,
Miserere miseris,

Ave, cui non est similis,
Licet ad tempus flebilis
Et ferens convicia,
Adversum te sonuerunt,
Qui te clavis confixerunt

Furentes insania.

Ave, Iesu, quam beati

Sunt, qui purae castitati
Serviunt attentius,

Te turturem imitantur

Et columbam venerantur,
Qui es Dei filius.

Ave, per quem iniquitas
Aboletur et veritas
Nostras replet animas,
Iram tuam, quam meremur
Pro peccatis, quis tenemur,
Oramus, ut comprimas.

Ave, Iesu, nos custodi,
Ne permittas nos corrodi
Peccatorum vermibus,
Qui te suum refugium
Statuunt et praesidium
Continuis precibus.

Ave, per quem est creata
Super caelos exaltata
Caeli terrae domina,
Quae pro nobis preces fundat
Tibi et in caelis condat
Nos et nostra crimina.

