31.

33.

34.

35.

—148-

Ave, mater lucida,
Cuius alvus tumida
Suum fructum protulit,
Quem in sede propria
Facturum iudicia
Deus pater sustulit.

. Ave, quam ros caelicus

Produxit intrinsecus
Dans virtutum copiam,

Quam fecit simplicitas

Et simplex humilitas
Vestis Aaron fimbriam.

Ave, luna noctium,

Lux sanctorum cordium,
Qua nos caecos visitas,
Ad quam preces fundimus,
Ad quam manus ‘tollimus⁷
Dum instat adversitas

Ave, dives meritis,
Parens regis divitis,

Qui dat regna regibus,
Qui salvat et perimit,
Qui confert et adimit

Virtutem potentibus.

Ave, per quam ovium
Pastor spiritalium
Fit in pastum hominis,
Suae carnis epulum
In praeclarum poculum
Sui praebens sanguinis,

36. Ave, cuius munt-,re

37.

Iam in laudem libere
Nostra sonant organa,
Per quam hostem vincimus,
Babylonem fugimus

Erepti de Satana.

Ave, cuius cantica
Resonant cum musica
Supernorum agminum,
Sed auctorem omnium
Laudas sicut filium,
llla sicut Dominum.

38.

39.

40.

41.

42.

43.

44.

Ave, sidus aureum,
Cuius iubar flammeum
Dat lumen ecclcsiae,
Ut caecos illumines
Et noctem elimines,
Tuae sunt deliciae.

Ave, sancta castitas,
Cui servavit deitas
Pudoris signaculum,
Cui virtus altissimi
Super caput animi
conficit umbraculum.

Avc, virga terrea,
Cuius odor turea
Transcendebat omnia,
Cum flagrans devotio
Et fraglans oratio
Petebant caelestia.

Ave, cuius portio
Felix omni gaudio
Fit in caelo Dominus,
Ad quem suspiraveras,
In quo spem defixeras,
Videns illum comminus.

Ave, quam edocuit,
Quam implere voluit
Summa sapientia,
Quam, cum adest exitus,
Bonus duxit spiritus
Ad caeli fastigia.

Ave, quae deliciis
Praetulisti regiis
Deum, quo nil dulcius,
Inter omnes filias
Per virtutes varias
Ornata venustius,

Ave, virgo Maria,
Cuius ex memoria
Mira fit suavitas,
Haec vox mel est faucibus,
Haec vox melos auribus,
Haec vox cordis claritas.

