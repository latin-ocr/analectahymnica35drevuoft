20.

21.

22.

23.

24.

25.

*220*

Ave, salutarium
causa gaudiorum,
Pariens in tempore
regem saeculorum,
Fit corona capitis
corona membrorum⁷
Finis indeficiens
summaque votorum.

Ave, de qua prodiit
Deus humanatuS,
Crucis in se perferens

pie cruciatus,
Propter nostra vulnera
gratis vulneratus
Nostros suo sanguine
diluat reatus

Ave, quam rex omnium
matrem praeelegit,
Ut sit locus pascuae
gregi, quem elegit,
Virga sit et baculus
illis, quos collegit,
Ut iam nihil desit his,
quos electos regit.

Ave. terra gloriae,
terra, quam fundavit,
Cum nobis rex gloriae
se contemperavit,
Qui per mortem principem
mortis triumphavit,
Nos a morte liberet,
quos morte salvavit.

Ave, cuius filius
dulcis est et rectus,

Ut educat exsules,
peregre profectus,

Vere nobis gratiae
legifer effectus

In se nostros ordinet
mores et affectus.

Ave, quae dominicum
circumdas altare,

Concludens in utero
Dei salutare⁷

Nostra purget intima
potens expia-re,

Pontifex et hostia
nostrae factus arae.

26. Ave, mater Domini
nos illuminantis,
Mater, inquam, filii
per te nos salvantis,
Tuis, virgo, meritis
precibusque sanctis
Mitis pelle tenebras
ad te suspirantis,

27. Ave, pudicitiae

titulis ornata,

Mater facta filii,
sed inviolata,

Corporis materia
illi ministrata,

Cuius iam refloruit
caro suscitata.

28. Ave, nostri generis

decus sempiternum,
Cuius scandens filius
solium paternum
Residens in dextera
rex est in aeternum,
Affectum supplicibus
exhibe maternum.

29. Ave, de qua gaudium
fulsit matutinum,
Quod detersit hominis
fletum vespertinum,
Per contusum corporis
saccum cilicinum
Redemptis aperiens
paradisi sinum.

30. Ave, regis omnium
civitas munita,
Civitas ab angelis
digne custodita,
Per te nos eripiat
Christus, lux et vita
In quo liberatio
spesque nostra sita.

5

