XV. Psalterium beatae Mariae V.

Prima Quinquagena.

. Ave, virgo virginum, Î¸

per quam vir beatus
Visitavit miseros,

nobis ex te natus
Tuis, mater, meritis

nostri miseratus
Relevet miserias

dulcis advocatus.

. Ave, Christi Domini
mater illibata,
Cuius est hereditas
in gentes translata,
Ne nos ab hac dirimant
culpae vel peccata
Cum furor exarserit,
subveni beata.

. Ave, cuius filius
mortis per soporem
Resurgentis meruit
corporis honorem,
Quem per mortem colimus
mortis destructorem,
Colamus per funera
vitae collatorem.

. Ave, verbi thalamus,
de quo cum exivit,
Voces invocantium
Christus exaudivit,
Consignet et muniat,
sibi quos univit,
Qui sui nos lumine
vultus insignivit.

5. Ave, templum fidei,

domus sanctitatis,
Summae tabernaculum
facta maiestatis,
Nos scuto praemuniens
bonae voluntatis
Coronet in patria
Christus cum beatis.

. Ave, mater gratiae,

gratiarum plena,

Tu spes paenitentiae
veniaeque vena,

A culparum nexibus
solvens et a poena

Ad caelestis patriae
transfer nos amoena.

. Ave, per quam particeps

nostrae factus sortis
Deus iudex iustus est,
patiens et fortis,
Nos convertens revocet
a gehennae portis
Evasuros gladium,
arcum, vasa mortis.

. Ave, per quam angelis

se minorem fecit,
Cum se Dei filius
nostris interiecit,
Cuius pater pedibus
omnia subiecit,
Ex ore lactentium
laudem cum perfecit.

