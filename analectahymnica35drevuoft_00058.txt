27.

28.

29.

30.

31.

32.

—55-

Ave, Iesu, cuius caro
Poenam ferens ab amaro
Nos purgat contagio,
Meam mentem castam serva,
Ne daemonum hoc proterva
Corrumpat incursio.

Ave, Iesu noster, ave,
Mundi reparator a vae
Crucis ferens pondera,
A Chaldaeis veneraris
Et a magis adoraris,
Dantque tibi munera.

Ave, Iesu, qui sanasti
Luctum Adae protoplasti
Eiusque propaginis,

Es angelis minoratus,
Cum es nostri recordatus
Corpus sumens virginis.

Ave, Iesu, beatorum

Vita, panis angelorum
Caeli dans delicias,

Esto mihi fulcimentum,

Contra hostes munimentum,
Ut salvum me facias

Ave, Iesu, laetitia

Summi patris et gloria,
Sanctorum praesidium,

Fere meum inimicum

Et cor mihi da pudicum,
Iesu, factor omnium.

Ave, Iesu, quo beatus
Grex est ille dealbatus
Supernarum virginum,
Verbo tuo spiritales
Recreantur et carnales
Te cognoscunt Dominum.

Ave, Iesu, cuius dono

Reficitur omnis homo
Puraque sententia,

Nos amare, quod praecipis,

Fac, ne daemonum principis
Fallamur astutia.

34.

35.

36.

37.

38.

39.

40.

Ave, Iesu, cuius minis
Cedunt hostes, venit finis,
Ut iudices homines3
Arma, scutum apprehende,

Deus pie, me defende
Cum sanctis et ordines,

Ave, iesu, fons amoenus,

De quo rivus manat plenus
Caelesti dulcedine,

Fac, ut tecum gloriemur

Et aeternae sociemur
Vultus tui lumine.

Ave, Iesu, qui diligis

Veritatem et eligis
Pauperes in saeculum,

A gladio peccatoris

Et a lingua detractoris
Serva tuum famulum.

Ave, Iesu, cuius verba
Semper virent velut herba
In sanctorum cordibus,
Lumbis meis castitatem
Dona, menti puritatem,

Cor reple virtutibus¹

Ave, Iesu Christe, vias
Illas mihi monstra pias
Ducendo ad patriam,
Finem meum respicito,
Dono tuo gratuito
Dona mihi veniam.

Ave, verbum speciale,

Genus regens hoc mortale
Tua sapientia,

Immitte ori canticum,

Ut supremum te medicum
Laudem in ecclesia.

Ave, Iesu, quem proditum
Confitemur ct venditum
A viro perfidiae,
Intellectum da serenum,
Quo vitemus hostem plenum
Spiritu fallaciae.

