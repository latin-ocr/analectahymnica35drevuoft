9.

10.

11.

12.

13.

14.

15.

16.

17.

18.

—108—

Eia ergo, Iesu, fili David,
Quia peccatum iu me regnavit,
Tua illud contere virtute,

Ut te videam in maiestate.

Ave, mons, sedes cuius est in caelis,
Qui peccantes arcu tuo percellis,
Oculis paupertatem miserorum

Vide et protege natos eorum.

Ave, Iesu, cuius sunt eloquia
Casta semper et valde melliflua,
Nostras ad te tua dulci gratia
Converte, obsecramus, voce pia.

Oculis me ergo misericordiae
Respice, salvator clemens atque pie,
Ut exsultare in salutari tuo
Possim liber ab omni peccato meo.

Ave, Iesu, qui de caelo
Peccantes pio oculo

Ad paenitentiam vocas,
Rogamus, ut nobis parcas.

Ave, Iesu, iustitia cuius
Errorem destruit mundi huius,
Et ad superna tendere cogit
Cor, quod sua facinora plangit.

Ave, Iesu, pars hereditatis,

Tu, qui causa nostrae paupertatis
Multa mala passus es in cruce,
iube nos semper esse in pace.

Proba cor meum, o bone Iesu,
Visita nocte, ne malo usu
Insit ei quaedam iniquitas,
Quae contaminet eius semitas,

Ave, Iesu, cuius terra est commota
Passione‚ et montium fundamenta
conturbata sunt atque multum commota,
Fac, ut sint corda nostra immaculata.

Da, lesu, cum sanctis te laudare,
Tua gloria participare,

Da praeceptum lucidum servare,

Quod potens est nos illuminare.

—.-—-h—1·

 

