IX. Psalterium beatae Mariae V.
auctore Engelberto Admontensi.

Prima Quinquagena.

1. Ave, rosa, flos aestive,

Ο Maria, lucis vivae
Suave habitaculum,

Lumen vivum ex te luxit,

Lumen vitae quod reduxit
In hoc mortis saeculum.

2. Ave, rosa aestivalis,

Nulla unquam rosa talis
In hoc mundo splenduit,

Ut est notum Gabrieli,

De te sola lumen caeli
Homo nasci voluit.

3. Ave, rosa, flos vitalis,

Creatura aestivalis,
Felix o prodigium,
Quod eum Deus fabricaret,
Hoc intendit. ut monstraret
Grande artificium.

4. Ave, rosa, decor cuius

Omne pulchrum mundi huius
Premit et exsuperat,

Lege carnis nihil tale

Conferendum vel aequale
Mundus germinaverat.

5. Ave, rosa non vulgaris,

Disciplinae puellaris
Exemplum et regula,
Cedrus cedri vincis iura,
Quam plantavit Dei cura,
Fragans fumi virgula.

6. Ave, rosa⁷ cui scripturae

10.

Alluserunt adfuturae
Praedicentes inclitam,
Arca Noe quam signavit,
Quam abyssus exaltavit
In sublimi positam.

. Ave, rosa, intus, extra

Creatoris forti <lextra
Illita bitumine,

Nam bitumen hoc amoris

Nunquam solvi vi terroris
Potuit ab homine.

Ave, rosa, quam benigne

Firmae pacis ad insigne
Deus arcum posuit.

Quo inspecto clemens Deus,

Ne periret homo reus,
Parcere disposuit.

. Ave, rosa verni roris,

Te divini ros amoris
Totam sic roravemt,

Ut hunc esses genitura

Carne sine carnis cura,
Deus quem genuerat.

Ave, rosa, rosa veris,

Dum in mundum nascereris,
Totus mundus floruit,

Te nascente velut sole

Tenebrarum pulsa mole
Nova lux emicuit.

