17.

18.

-269-

Ave, laus et fortitudo,
Mea spes et certitudo,
Hinc impulsus ad te pergo,
Mea salus tu sis ergo.

Ave, per quam sunt beati,
Qui vivunt immaculati

Et qui servant legem Dei,
Ut nec verbis peccent ei.

18 b. Ave, mater portans regem,

Qui dat cunctis bonam legem,
Deduc nos in iustitia
Et non in avaritia.

180. Ave, nunquam quae defecit

Servis suis nec deiecit
Iesu Christo famulantes
Et non male fabulantes,

18 d. Ave, quae mirabilia

19.

20.

21.

22.

23.

Deo das testimonia,
Per quae nos illuminat
Et lucrari desiderat.

Ave, sole lucidior,

Ad te clamo, cum tribulor,
Custodi me et libera,

Ne cadam in praeterita.

Ave, Dei tugurium,
Per te quaero auxilium,
Auxilium a Domino
Datur beato animo.

Ave, per quam sum laetatus
Et in Christo iam renatus,

Roga Deum, quae sunt pacis,
Quod, ut credo, semper facis,

Ave, videns per cancelIOS,
Ad te levo nunc ocellos,
Miserere semper nostri,
Ne despiciamur maesti.

Ave, Dei dilectio,
Eripe me de laqueo,
De laqueo venantium
Et lingua malignantium.

24.

25.

26.

27.

28.

29.

30.

31.

32.

33.

Ave, tibi semper dicunt,
Qui multum in te confidunt,
Declinantes sic a sorde
Boni sunt et recti corde,

Ave, mater novi nati,

Per quam sumus consolati,
Facti sumus iam laetati,
Qui eramus captivati.

Ave, donum aedificans,
In qua salvator habitans,
Hic det nobis civitatem,
Deum in hereditatem.

Ave, fovens in saeculum
Omnes, qui timent Dominum,
Tu novella olivarum,

Spes cunctarum animarum.

Ave, per quam confunduntur
Et retrorsum convertuntur
Omnes, qui Sion oderunt,
Siout foenum aruerunt.

Ave, clamo de profundis
Ad te lacrimarum undis,
Exaudi precum carmina
ln cordis scripta lamina.

Ave, cuius exaltatum

Non est cor neque elatum,
Tua humiliatio

Sit nostra exaltatio.

Ave, mei nunc memento,
Non in auro et argento,

Sed in cordis testamento
Et in precum condimento.

Ave, o quam bonum, vale,
Quam iucundum fuit tale,
Quod te sursum facit stare,
Fac me tecum habitare,

Ave, datur vobis gratis,
Qui in domo Dei statis,
Nocte mentes extollentes
Deum mente sunt laudantes.

