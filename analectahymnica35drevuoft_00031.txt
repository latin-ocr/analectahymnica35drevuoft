20.

21.

22.

23.

24.

25.

Ex tuis vulneribus
sanguis emanavit,
Cuius clamor validus
caelos penetravit,
Exclamando veniam
mihi postulavit,
Suspendit sententiam,
iudicem placavit.

Anima, incorpora
per dilectionem
Tibi Christi sanguinem,
per devotionem
Hunc in mente recole,
ad confessionem
Laudis huius sanguinis
praepara sermonem.

Cum esses in sanguine
tuo, eras muta

A laude et mortua,
sanguine abluta

Christi, tibi dictum est:

Vive ergo tuta,
Lingua hisque laudibus
sanguinem saluta.

Ave, sanguis Domini,
verbi incarnati,
Tyriaca medici
pro me lanceati,
Guius efficacia
omnes sunt sanati,
Qui Iesu sunt moribus
vitam protestati.

O unguentum nobile,
quod humanitatis
Ex flore confectum est

et divinitatis,
Adipe in thalamo

summae sanctitatis
Mariae a spiritu

summae pietatis.

Tu rosetum animae
Iesum diligentis,
Ad vulnus de vulnere
se circumferentis,

—28-

26.

27.

28.

29.

30.

Vulnerum perambulans
loca mens pigmentis
Rosarum reficitur,
hic est cibus mentis.

Tu mel, quod extrahitur
labiis sugentis
Ex favis dulcissimis
vulnerum pendentis
In crucis patibulo,
tu sanguis rubentis
Uvae meracissimus,
tu vita viventis.

Ad tui memoriam
cordis obdurati

Adamas dissolvitur,
facis, ut peccati

Animam paeniteat,
facis, ut legati

Ad Deum sint lacrimae
cordis contristati.

Ο sanguis dulcissime,
sanguis gloriose,
Tu meae divitiae,
gemmae pretiosae,
Tu meae deliciae,
tu fiores et rosae,
Grates tibi refero
fuso copiose.

Grates tibi, lancea,
quae viam fecisti
'Per latus, per lateris
costas introisti
Cordis sanctuarium

salvatoris Christi,
Ibi te visceribus
Iesu immersisti.

Quid boni eduxeris
inde, quis narrabit?
Hoc bonum dat gratiam
in praesenti, dabit
In morte fiduciam,

caelum reserabit,
Sociabit angeliS,
rosis coronabit.

