36.

37.

38.

39.

40.

41,

—226—

Salve, virgo gloriosa,
dicta Dei civitas,

Cuius firmat fundamenta
montium sublimitas,

Ex te, qui te sic fundavit,
natus est altissimus,

Ut per carnem sit redemptor
redimendis proximus

Salve, de qua natus nostro
dolori compatiens

Poenas solvit et a morte
nos redemit moriens,

Qui expandens crucifixus
manus in patibulo,

Ad se trahens universa,
dans salutem populo.

Salve, virgo, summi patris
gignens unigenitum,
Quem in cunctis ipse pater
ponit primogenitum,
Hunc in terriS, hunc in caelis
exaltat prae regibuS,
Nomen dedit, quod excellit
omnibus nominibus,

Salve, per quam exsultantes
de misericordia

Mane Christi resurgentis
replevit laetitia,

Exsultemus et laetemur
sic in die gratiae,

Ut ad diem pertingamus
immortalis gloriae.

Salve, per quam Christus nostrum

factus est refugium,

Per assumptam praestans carnem

Dei participium,

Sic in suo commorari
fac nos adiutorio,
Ut festina semper assit

illius protectio.

Salve, pia, salve, bona
mater boni Domini,
Cuius pium est et bonum

confiteri nomini,

42.

43.

44.

45.

46.

Tu es cedrus exaltata,
tu palma florigera,
Florem fructusque virtutum
in nobis exaggera.

Salve, de qua rex decorem
et virtutem induit,

Cum in ventre virginali
corpus sibi texuit3

Haec est domus tua digna,
domum tuam, Domine,

In dierum sanctitudo
decet longitudine.

Salve, per quam egit Deus
ultionum libere,

Iudex iustus et superbis
potens retribuere,

Cum districta pro peccatis
exigetur ultio,

Tua tibi supplicantes
excuset oratic.

Salve cuius rex caelestis
concupivit speciem

Et in ea requiescens
nos vocat. ad requiem,

In praesenti sic agatur
sabbatismus gratiae,

Ut perennis in futuro
detur quies gloriae.

Salve, per quam omnis terra
novum cantat canticum
Laudans partum et adorans

virginis magnificum,

Sint in caelo, sint in terra
laeta laudum carmina,
Cuncta Christus qui creavit

natus est ex femina.

Salve, cuius ad beata
sancti partus gaudia
Lux est orta rectis corde
iustisque laetitia,
Da sic illum venerari
venientem humilem,

Ut securi videamus
venturum terribilem.

