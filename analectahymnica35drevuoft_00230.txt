47.

48.

—227 -

Salve, verae fons salutis
et doloris terminus,
Per quam suum salutare
notum fecit DominuS,

Recordata veritatis
et misericordiae

Ad perennis nos invita
canticum laetitiae.

Salve, de qua sanctum Deo
fit scabeilum corporis,

Quando venit repromissa
plenitudo temporiS‚

Sic scabellum pedum eius
adoremus subditi,

Ut in caelis uniamur
vero membra capiti.

49. Salve, per quam omnis Deo
iubilat ecclesia,
Per quam omnis terra Christo
servit in laetitia,

Per te, virgo, portas eius
intremus et atria
Laudaturi nomen eius
in perenni gloria.

50. Salve, virgo, vitae via,

via carens macula,

Per quam venit ad nos Deus
redempturus saecula,

Per te Christi lux in nobis
donaque perficiant,

Ut in suo matutino
peccata deficiant.

Tertia Quinquagena.

. Gaude, per quam gaudium

verum exhibetur,
Dum exsurgens Dominus
Sion miseretur,
Per te, virgo, gratiae
tempus adimpletur,
In quo nostri generis
fletus aboletur.

Gaude, cuius meritis
mundo complacatus,
Figmenti seu pulveris
nostri recordatus,
Pro nobis apparuit
Deus humanatus,
Sicut pater filios
sic nos consolatus,

. Gaude, fructum pariens

virgo benedictum,
Qui primae sententiae
temperans edictum
Generale generis
solvit maledictum,
Cum pro nobis induit
corporis amictum.

Gaude, cuius filii
nomen invocatum

Pium invocantibus
spondet advocatum

Ut nos ipse revocet
ad felicem statum,

Qui reduxit hominem
iuste relegatum.

5. Gaude, per quam visitat

nos in salutari,

Volens nos in filio
Dominus salvati,

salvatorem omnium
digne da laudari,

Quem de tua credimus
carne generari.

6. Gaude, cuius filius
gentes suae sortis
Sedentes in tenebiis
et in umbra mortis
Sexis fractis ferreis,
vectibus et portis
Eduxit in gaudium
caelicae cohortis.
7. Gaude, mater inclita
Christi resurgentis,
Vera nos diluculo
luce respergentis,
Hic suis irradians
mundum sacramentis
Lux et reparatio
fiat nostrae mentis..
15*

