—257—

Secunda Quadragena.

1. Ave, mater, cuius partus
Ut oliva fructifera
Patibulum crucis passus
Totus fluxit in gratia.

2. Ave, mater, cuius partus
Sine culpa fuit unus,
Qui nec traxit origine
Culpam natus ex virgine.

3. Ave, mater, cuius partus
Caelestis patris unicus,
Nobis est voluntarium
Effectus sacrificium.

4. Ave, ex qua Christus ortus
Vespere pascha docuit,
Ad Pilatum mane ductus
Veritatem nuntiavit,

Meridie crucifixus

A patre est exauditus
Et moriens mortem vicit,
Qui de morte resurrexit.

5. Ave, regina virginum,
Laetitia fidelium,
Quae peperisti gaudium
In lumine viventium.

6. Ave, cuius est filius
Super caelos exaltatus,
Et ipsius est gloria
In omnia terrestria.

7. Ave, de qua Deus natus
Utique est iustus fructus
Iudicans eos in terra,
Ut exaltet ad aeterna.

8. Ave, cuius in arcanis
incarnatum verbum patris
Et cucurrit sine culpa
Et direxit in gloria.

9. Ave, de qua patris verbum
Causa nostri caro factum,
In Idumaeam gentium
Extendit calceamentum.

Dreves. Psalteria Rhythmica. Ι,

10. Ave, mater, cuius solus

11.

12.

13.

14.

15.

16.

17.

18.

19.

Deus et homo filius
A finibus terrae clamat,
Dum nos sibi membra sonat.

Ave, mater, cuius partum
Semel est Deus locutus,
Dum verbum patris unicum
Tuus vere est filius.

Ave, stella caelestium,

Pariens lucem gentium,
Partum cuius adoramus,
Dum de luce vigilamus.

Ave, iustorum gaudium,
In cuius sperant filium
Et laudantur recti corde,
Ut laetentur in requie.

Ave, Sion illa pacis,

In qua decet hymnus Deum,
Aulam tuae castitatis

Qui sibi fecit thalamum.

Ave, de cuius filio
Iubilamus patri Deo,
Psalmos damus et laudamus
Et in psalmis decantamus,

Ave, terra, quae dedisti
Fructum Deo confitendi,
Cuius est benedictio
Vera sui cognitio.

Ave, templum Ierusalem,
Habens caelestem speciem,
A cuius sanctuario
Processit patris visio.

Ave, mater, per quam salva
Fit confitens Sion nostra,
Et, quibus datur gratia,
Inhabitabunt in ea.

Ave, per cuius filium

Deus in adiutorium

Pater festinans gentium

Intendit ad adiuvandum.
17

