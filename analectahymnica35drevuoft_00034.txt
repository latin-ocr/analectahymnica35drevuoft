-31-

. Amplector‚ deosculor
pedes, Magdalena

Ubi planxit lacrimis
et dolore plena,

Ubi paenitentiae
peracta carena,

In pace dimissa est,
rediit serena.

·. Ο pedes dulcissimi
Iesu, me quaesistis,
Ovem, quae perieram,
post me cucurristis,
Malleos carnificum
clavos suscepistis,
Viae lassitudinem,
crucem pertulistis,

. Sanguis pedum, Domine,
quos clavi foderunt,
Deleat vestigia
pedum, quae fecerunt,
Quando carnis, daemonis
cursum peregerunt,
Vanitatis literas
in terra scripserunt,

. Rogo, pedum rivuli,
ut omissionis

Boni culpas diluant,
perpetrationis

Mali nefas auferant,
virtus passionis

Tuae verbum proferat
absolutionis

. Flecto tibi genua,
qui tua flexisti,
Cum tuis discipulis

pedes abluisti,
Magister et Domine,
linteo tersisti,
Hoc exemplum nobile
tuis relequisti.

. Sanguis tuus, Domine,
quem fudit beata

Tua circumcisio,
deleat errata

10.

11.

12.

13.

Carnis, sit cinctorium
renum, quo servata

Caro sit, in motibus
castis ordinata.

Sudoris sanguinei
balsamum per totum
Corpus tuum diffluens
me reddat devotum
In orationibus,
me sanet aegrotum,
Me caelesti curiae
repraesentet lotum.

Sanguis tuus, Domine,
nodis flagellorum
Eductus e corpore
meorum membrorum
Sit regalis purpura,
faciat laborum
Patientem, socium
martyrum tuorum.

Tui cordis flumina
sanguinis et undae
Meum cor circumfluant,
influant et munde

Abluant, inebrient,
penetrent profunde,

Ut te plene diligat,
serviat iucunde.

Sanguis Iesu floride,
sanguis delicate,

Profluens de latere,
pannum menstruatae

Commuta in purpuram,
fac, in pietate

Ambulem, et obtine
vivere beate.

Tu resina Galaad
ungis, ut portetur
Iugum Christi suaviter,
facis, ut ametur.
Facis, ut quaerentium
Iesum cor laetetur,
Facis momentaneum,

quidquid sustinetur.

