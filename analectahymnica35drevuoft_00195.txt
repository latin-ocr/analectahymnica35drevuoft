7.

10.

11.

12.

13.

14.

15.

16.

— 192

Ave, cuius justitia

Floret in caeli curia,

In extremo laetaberis,
Quando vindictam videris.

. Ave, cuius in occursum

Vitae huius post decursum
Christus gaudens exsurrexit,
Quia mundam te conspexit.

. Ave, per cuius filium

Plagae sanantur cordium,
Quorum facta contritio
Dei constat iudicio.

Ave, cuius in saecula
Sunt regis tabernacula
Quieta commoratio,
Felix sanctorum mansio.

Ave, cuius filius est,

Per quem Deus locutus est,
In qua carne se induit
Verbum, quod Deus genuit.

Ave, cuius mens lugiter,
Caro quam multipliciter
Sitivit in te vigilans,

Ad te, Deus, et iubilans.

Ave, virgo puerpera,

Quae mira Dei opera
In te facta christicolis
Nuntiasti apostolis.

Ave, virgo, spes sanctorum,
Saepta choris angelorum,
Te assumptam super caelos
Dulcis decet hymni melos,

Ave, virgo, quam probavit
Igne Deus et purgavit,

Ut argentum splenduisti,
Quando Deum genuisti.

Ave, terra ferens fructum,
Qui detersit Evae luctum,
Quam qui pie confitentur,
Vultu Dei perfruentur.

17.

18.

19.

20.

21.

22.

23.

25.

26.

Ave⁷ de qua mons montium
Sine manu caedentium,
Primo lapis, mons postea
In mundi crevit area.

Ave, virgo, cuius natus
A Iudaeis est potatus
Folle simul et aceto,
Te vidente datus leto.

Ave, pauper et egena,
Gratiarum vere plena,
Est adiutor cuius Deus,
Quo salvatur homo reus.

Ave, quam Deus aluit,
Quam verbum patris docuit,
Ut eius mirabilia
Pronuntiares omnia.

Ave, perfusa gratia,
Ut solet vellus pluvia,
Cuius exuberant-ia
Mundi replevit spatia.

Ave, quae nihil perperam
Gessisti, cuius dexteram
Christo tenente pervia
Caeli tibi sunt atria.

Ave, qua mortis vincula
Solvit rex ante saecula,
Salutem operatus est
Nostram, cuin de te natus est.

Ave, prima columnarum,
Orbem portant quae terrarum,
Cornu frangens sublimium
Et exaltans humilium.

Ave, cui locus pacis

Dat quietem, fac, quod facis,
Ora pro his, quos impugnat
Caro, menti quae repugnat.

Ave, virgo, quae cogitas„
Quae sit diei quantitas,
Cuius finis nullus erit,
Ubi prorsus nihil perit.

