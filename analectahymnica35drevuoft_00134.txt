10.

11.

12.

13.

14.

15.

—131 —-

. Ave, rosa. plane rosa,

Tota rubens, cruorosa
Nati dulcis sanguine,
De supernis proluentem
Quem dum rapis rosascentem,
Rubescis aspergine.

Ave, rosa, Deus fortis,

Cum rigeret tactu mortis,
Effusurus animam

Te affatu salutavit,

Te dilecto commendavit
Vere amantissimam.

Ave, rosa, morte dura
Morientis summa cura
In te sola figitur,
Dum nec illam Magdalenam,
Condoloris igne plenam,
Moriens adloquitur.

Ave, rosa, cor discissum
Sic doloris in abyssum
Totum sese merserat,
Ut iam posset vix videri,
Si is esset, qui et heri
Vultus tuus fuerat.

Ave, rosa, dolor talis
Tibi soli specialiS,
Nullo aevo cognitus
Provocabat in lamentum
Dura corda intuentum,
Vulnerata penitus.

Ave, rosa, re mutata
Dies lucet ter beata,
Fulget resurrectio,
Gratulare, virgo dulcis,
Iam te flore novo fulcis
Redivivo filio.

Ave, rosa, poena cessit,
Quae te pridem saeva pressit
Lacrimarum imbribus,

Fugit rigor glacialis,
Auster spirat aestivalis,
Sol praelucet nubibus,

16. Ave, rosa, vide rosam

Immortalem, speciosam,
Qua nil speciosius,

Quam mors ultra non involvet,

Algor brumae non dissolvet,
Non torrebit Sirius.

17. Ave, rosa, ecce, quaero,

Tibi matri cur tam sero
Iesus tuus splenduit?
Nam Mariae Magdalenae

Specie in aliena
Prior se exhibuit.

18. Ave, rosa, tu repente

Si viventem maesta mente
Aspexisses filium,

Tuam tibi vitam plane

Insperatum et immane
Ademisset gaudium.

19. Ave, rosa, astu tali

20

21

Forma tantum aliquali
Sensim tuis sensibus

Lux illuxit novae rei,

Donec locus speciei
Esset in affectibus.

. Ave, rosa, nunc floresce,

Vultu novo iuvenesce
Dulcem videns filium,
Quem plangebas contramorem,
En, adora campi florem,
Amplexare lilium.

. Ave, rosa, cor extende,
Ascendenti coascende
Votis suspirantibus,

Ecce, scandit alta poli
Derelinquens ima soli
Suis admirantibus.

22. Ave, rosa, Iesu flenti,

Laetis potum sitienti,
Olim dabas ubera,
Stola carnis nunc formosum,
Nunc scandentem luminosum,
Cerne super sidera.
9*

