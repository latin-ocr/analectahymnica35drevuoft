,61-

11. Ave, lumen de lumine,
De patre, sed non homine,
Natum ante saecula,
Demum in fine temporis
In forma nostri corporis
De matre virguncula.

12. Ave, nomen benedictum,
Quod abolet maledictum
Primis datum patribus,
Illud nomen mutat mores,
Ornat suos amatores
Optimis virtutibus,

13. Ave, Iesu, lator legis,
Qui superna potens regis,
Salva nos a barbaris,
Educ nos de miseria,
Qua tenemur, et copia
Tui reple nectaris,

14. Ave, bonus Samarita‚
Mundi custos, mundi vita,
Mundi reparatio,
Fac parvulos sine dolo
Nos degentes in hoc solo
Gratos tuo solio.

15. Ave, qui culpae silicem
Per passionis calicem
Ad nihilum redigis,

Ego mendax et impius,

Sed tu verax et serius,

Corrige, quae diligis.

16. Ave, dignus omni laude,
Mitis, clemens sine fraude,
Qui fracta consolidas,
Nos caelestis custodia
Protegat, ne inertia
Mentes reddat sordidas.

17. Ave, Iesu, lapis fortis,
Qui conteris portas mortis
Et magias Simonis,
Hoc lapide liberamur,
Qui Christus est, et armamur
Contra vires daemonis.

18. Ave, qui rex omnium,
Finis es et principium,
Divina substantia,

Qui quaerunt te, benedicti,
E diverso maledicti,
Qui sectantur noxia.

19. Ave, per quem erigimur,
Per quem stantes eripimur
Gehennae incendio,
Carbone sancti spiritus
Accende nos divinitus
Purgans nos a vitio.

20. Ave, Iesu, qui non dormis,
Licet nobis sis conformis
Pro salute 1srael,
Nostrum servet introitum,
Praestole‘tur et exitum
Missus a te Michael.

21. Ave, pax indeficiens,
Turris, qui tuos muniens
Contra carnis vitia,
Hanc da nobis sine mora,
Ut proxima mortis hora
Sis muneris gloria.

22. Ave, qui caelos habitas,
Humilis et humilitas
Et virtutum Domine,
Ad te levamus oculos
Hymnos reddimus sedulos,
Ut ancillae dominae.

23. Ave, lesu, nos intende
Nostro curam et impende
Medicando vulneri,
Tu laqueos mortiferos
Evasistique inferos
Comparatus passeri.

24. Ave, Iesu, corripiens
Virga, nefandos puniens,
Iram seda populi,
Ne relinquas peccatorum
Virgam super sortem horum,
Qui tui sunt famuli.

