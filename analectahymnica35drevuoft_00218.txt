63.

64.

65.

66.

67.

68.

*215*

Ave, in quam capitis
descendit unguentum
Et in membris aliis
tangens vestimentum,
Abolendum criminis
dedit sacramentum,
Quod foret invalidis
animae fomentum.

Ave, quam in specula
stans sic benedixit
Dominus, qui saecula
atque caelos fixit,
Per te mundi scelera
tollere distinxit,
Virgo, qui haec ubera
de te natus linxit.

Ave, virgo virginum,
omni laude digna,
Regis regum omnium
genetrix benigna,
In qua mirabilium
sunt ostensa signa
Rerum, nos per filium
patri reconsigna.

Ave, cuius minuit
filius infernum,
Cuius nomen viguit
manens in aeternum,
Cuius ope transiit
populus desertum,
Per te nobis mitiget
animum paternum.

Ave, et ad lapidem
parvulum allide,
Et ut Christi faciem

pura cernam fide,
Ubi laudans apicem

deitatis trinae,
Visioni aciem

inferam divinae.

Ave, virgo virginum,
salve, stella maris,

In conspectu civium
caeli honoraris,

69.

70.

71.

72.

73.

Tangat vox humilium
te, cum invocaris,

Opera quod manuum
fine tuearis,

Ave, quae scientiam
es sortita miram,
Tu per continentiam
mitigasti iram
Iudicis sententiam
et flexisti diram,
Feram reverentiam
tibi, quoad vivam.

Ave, cuius castitas
non est obfuscata,
Sed ita integritas
tua decorata,
Ut per hanc humanitas
lapsa revocata
Sursum et felicius
caelis sit locata.

Ave, quae praesidio
spiritus munita,
Bene es ab homine
malo custodita,
Ita, ut nec scandala

iuxta iter sita
Nec te tela laederent
belli inimica.

Ave, in palatio
caeli advocata,
Per te sint peccamina
nostra complacata,
Cuius est oratio
grata ut incensa,
Manus elevatio
victima succensa.

Ave, cuius valida
vox est ante Deum,
Quia acceptabilis
exstas ante eum,
Nec est implacabilis
flecti propter reum,
Sed exuens iudicem
se dat tibi laetum.

