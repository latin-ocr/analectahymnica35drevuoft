15.

16.

17.

18.

19.

20.

21.

22.

23.

24.

—178—

Gaude, virgo, virens salix,
Favus, uva, fons et calix,
Tu pro faece protoplasti
Nectar orbi propinasti.

Gaude, virgo, virga Iesse,
Dona nobis tecum esse,

Ut affectu, quo debemus,
In aeternum te laudemus,

Gaude, virgo gloriosa,
Fac virtutem virtuosa
Et me semper iube frui
Visione vultus tui,

Gaude, virgo, meque doce
Intus sono sine voce
Bonitatem, disciplinam
Et scientiam divinam.

Gaude, virgo tota lenis,
SalveS, oro, me a poenis
Gravis huius incolatus
Et aeterni cruciatus.

Gaude, parens absque naevo,
Ad te cor et vultum levo,
Ut me quoque consoleris,
Quae cunctorum misereris,

Gaude, virgo, lux iustorum,
Tu convexa superorum
Glorianter introisti

Et, ut regnes, resedisti.

Gaude, cui dominator,
Rex, caelorum habitator,
In perenni dedit iure
Omnis soeptum creaturae.

Gaude, virgo benedicta,
Quam non traxit ad delicta
Rerum ille torrens vanus,
Ros decurrens, flos mundanus.

Gaude, Sion mons sublimis,
Elevata virgo nimis,

Quae in caelis principatum
Iure tenes et primatum.

25.

26.

27.

28.

29.

30.

31.

32.

33.

34.

Gaude, virgo, quam perflavit
Et perflando fecundavit
Auster fructu speciali
Christo flore virginali.

Gaude, plena gratiarum,
Domus septem columnarum
Dei manu fabricata

Nec ab eo violata.

Gaude, palmes vitis verae,
Bona Sion me videre
Cunctis, virgo, fac diebus,
Ut abundem laetis rebus.

Gaude, virgo, maris stella,
Dona vireS, doce bella,
Fac me docte proeliari
Et ne sinas expugnari.

Gaude, virgo, spes humana,
Preme ventus, fluctus plana
Ut devictis mundi undis
Emergamus de profundis,

Gaude, virgo, cuius seusus
Nunquam fuit deprehensus
Arroganter elevari
Ao iniuste g'loriari.

Gaude, virgo diva poli,
Cuius Deus sibi soli
Habitandum cor elegit
Et libenter ibi degit.

Gaude, virgo, vas unguenti,
Iam in ora vestimenti
Unctionem‚ qua abundas,
Supplicamus, ut effundas,

Gaude, virgo, quae ad pura
Adolenda precum tura

Deo manus extulisti,

Cui mater exstitisti.

Gaude, virgo, pia tota,
Da ut mente te devota
Et amore semper puro
Laudem nunc et in sutum.

