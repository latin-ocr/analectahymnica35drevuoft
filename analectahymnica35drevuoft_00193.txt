17.

18.

19.

20.

21.

22.

23.

24.

25.

26.

â€”190-

Ave, Deus quam ornavit,
Quando caelos inclinavit
Et descendit in te verbum
Debellandum ad superbum.

Ave, cuius ex intimo
Deus processit thalamo,
In sole tabernaculum
Fixit, qui regit saeculum,

Ave, cuius holocaustum
Pingue fuit atque gratum,
Soli Deo quae cantasti
Et in corde jubilasti.

Ave, totius criminis
Expers, plena dulcedinis,
A caelorum opifice
Coronata mirifice.

Ave, de cuius germine
Sine virili semine
Sicut vermis concipitur,

Per quem serpens conteritur.

Ave, virga rectissima,
Desolatis dulcissima,

Quae produxisti baculum
Ad sustentandum saeculum.

Ave, beata femina,
Virtutum caeli domina,
Per quam regem superbiae
Vicit ChristuS, rex gloriae.

Ave, virgo sanctissima,
Sincera cuius anima
Bonis terrae perfruitur,
In qua beate vivitur.

Ave, virgo pulchra tota,
Inter innocentes lota,
Digna Dei ad altare,

Quod est Christus, ministrare.

Ave, perfusa lumine
Tuoque digna nomine,
Nam quod Maria dicitur,
Stella maris exprimitur.

27.

28.

29.

30.

31.

32.

33.

34.

35.

36.

Ave, cuius confessio
Cordis fuit devotio,

Cuius caro tunc floruit,
Quando te, Christe, genuit.

Ave, quae voce organum,
Candore vincis Libanum,
Mater occisi vituli
Propter peccata populi.

Ave, quae nosti plangere
Pro impiorum scelere,

Cui planctus in gaudium
Conversus est per filium.

Ave, cui iam dulcescit,
Quod gustatum non decrescit,
Quae ab omni iam tumultu
1n divino lates vultu.

Ave, cuius intellectum

Tunc instruxit ad perfectum
Verbum Dei, quando carnem
Ex te sumpsit non per carnem.

Ave, quam ante saeculum
Sibi in habitaculum
Providit Dei filius,
Per te mundo propitius,

Ave, virgo, quae gustasti,
Quam dulcescit, quem gestasti,
Te beatam spes effecit,
Quam tam sanctam Deus fecit.

Ave, mater castissima,
Beata cuius anima,
Dum exsultat in filio,
Delectatur in gaudio.

Ave, domus ubertatis,
De torrente voluptatis

Te fons vitae iam potavit
Et repletam satiavit.

Ave, virgo, semen cuius
Nunquam panem vitae huius
Quaerens fuit nec relictum,
Sed a Deo benedictum.

