9. Ave, cuius filius

novae legis lator
Nobis constitutus est
sanctus et salvator,
Inimicum conterat
fortis expugnator,
Dei iam et hominum
factus mediator.

10. Ave, mons iustitiae,

in quem transmigratur,
Ut in Christi nomine
tota spes ponatur,
A quo tuus uterus
dum inhabitatur,
Templum sanctum Domini
caelumque vocatur.

11. Ave, viri nescia,

virgo singularis,
Quae salutem angelo
nuntiante paris,
Opem fer praesidii,
stella salutaris,
Ne salus deficiat
inter fluctus mariS.

12. Ave, per quam Dominus

nostri non oblitus
Nec avertens faciem
nobis est unitus,
Purus mentis oculus
sit et expeditus,
Ne unquam obdormiat
in morte sopitus

13. Ave, quam magnifice

laudant universa,
Vero sapientiae

lumine respersa,
Sentiat et sapiat

mens ad te conversa,
Quod per te captivitas

plebis est aversa.

14. Ave, cuius filius

mons est sanctae spei,
Factus tabernaculum
verae requiei,

219 â€”

15.

16.

17.

18.

19.

Fac, ut per iustitiam
inhaerentes ei

Mereamur fieri
corheredes Dei.

Ave, per quam reddita
spes est desperatis,

Quibus est hereditas
restituta gratis,

Vera factus hostia
Christus pro peccatis

Pars sit nostri calicis,
pars hereditatis.

Ave, cuius uterum
Christus cum intravit
Igne sancti spiritus
cor examinavit
Et, nt mater fieres,
dignam approbavit,
Per te nos respiciat,
qui nos visitavit.

Ave, cuius filius
caelos inclinavit,
Tibi cum altissimi
virtus obumbravit,
Nos in caelum sublevet
salvans, quos creavit,
Qui per te terrigenis
se contemperavit.

Ave, cuius uterum
regum rex ingressus,
Ut sponsus de thalamo
Christus est egressuS,
Sic de tabernaculo
solis sol progressus
Nos in via dirigat,
corrigat excessus,

Ave, quae auxilium
de sancto tulisti,
Dum sancta sanctissimum
digna concepisti
Nostra sit salvatio
vera fides Christi,
Quem fide concipiens,
virgo, genuisti.

