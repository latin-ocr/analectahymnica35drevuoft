36.

37.

38.

39.

40.

41.

„34-

Vultum tuum, Domine,
requiro, splendore
Divinum, dignissimum
laude et honore,

Et sputa recipio
pro suavi odore,
Quae illata tibi sunt
a persecutore.

Ο vultus amabilis
Nazareni floris,

Qui Mariae totiens
delicati oris

Suscepisti oscula,
plenus es maeroris,

Qui per sputa contrahis
maculas horroris.

Te velant, te lacerant
manus impiorum,

Gravis ad videndum es
oculis eorum,

Quibus lumen veneras
praebere sanctorum,

Margarita, claritas,
splendor angelorum.

Anima, considera
hunc vultum et gere
Morem benignissimo
Iesu, exhibere
Vultum stude lugubrem,
cum Maria flere,
Et Iohannem videas,
debes condolere.

Gladius, qui animam
transivit Mariae,

Anima, te vulneret,
quodsi modo pie

Cum Maria fleveris,
hoc peracto viae

Cursu in novissimo
tu ridebis die.

Dicat mater filio:
fili, consolare

Sicut mater animam,
Quae flevit. amare

42.

43.

44.

45.

46.

Tuam mortem, lacrimas
abstergas, regnare

Fac tecum in gloria,
tecum exsultare.

Quae tibi compassa est,
nihil patiatur,

Fiat impassibilis,
nunquam moriatur,

Immortalis maneat,
haec introducatur

In tuum cubiculum
teque perfruatur.

Sic misericordiae
mater pro te stabit,
Labores et lacrimas
tuas retractabit,
Auribus dulcissimi
Iesu inculcabit,
Tibi patrocinium
Iohannes praestabit.

Stude ergo, anima,
ut promovearis

Ad tantas delicias,
sic intuearis

Iesum, ut pro nomine
Iesu patiaris

Et suis communices
poculis amaris.

Vultum tuum, Domine.
mihi contemplari
Dulce sit, iniurias
tuas amplexari,
Tuas contumelias
hic philosophari,
Tribue proficere
in hoc exemplari.

Quot maxillae alapis
pro me feriuntur,
Quot verba blasphemiae
tuis ingeruntur
Auribus, sic instruor

cum ista leguntur,
Arma patientiae
mihi proponuntur.

