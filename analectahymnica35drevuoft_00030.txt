9.

10.

11.

12.

13.

14.

â€”27,.

Crucis beneficiis
totum te involve,

Ima, summa, media
pro posse revolve,

Venerare singula,
oculos resolve

In devotas lacrimas,
gratias persolve.

Reduc in memoriam
Iesum proeliantem,
Hostes suae clipeo
crucis expugnantem,
Gestu sui corporis
hunc tympanizantem
Cerne carnis cithara,
vitia fugantem.

Superat superbiam
caput inclinando,
Livorem, cum brachia
hostes amplexando
Expandit, cupiditas
fuga perit, quando
Dextram, laevam porrigit
se et sua dando.

Ad probra, blasphemias
os claudit, sic irae
Imperat, accelerat
pati, sic abire
Compellit acediam,
flagella subire
Gaudet, ne luxuria
valeat saevire,

Per amaritudinem
aceti et fellis
Fugas gulae vitium,
Iesu, qui sic pellis
Hostes propugnaculo
crucis ct das bellis
Finem, tua passio
mihi favus mellis.

Tuam crucem corpori
tuo coaptatam,
Membris tuis veluti .
gemmis adornatam

15.

16.

17.

18.

19.

Rubicundo, candido
flore picturatam,
Mihi pro deliciis
gaudeo collatam,
Anima, apiculae
apprehende mores,
Campos intrat floridos,
accedit ad flores
Florumque foramina
scrutatur, sapores
discernit et extrahit
succos meliores.

Tu quoque fac simile,
omni suavitate
Plena Christi passio.
tota caritate
Redundat, non alius
flos quaeratur a te,
Hunc florem si suxeris
vives delicate.

Suge ergo, anima,
suge, quia vita

Est in Christi sanguine,
tua sint condita

Hoc liquore fercula,
huc tuos invita

Affectus, os applica
flori et dic ita:

Ave, flos de Nazareth,
fios refectionis,

In te locus pascuae
angelis et thronis,

Melle me reficias
Consolationis,

Si sugam foramina
tuae passionis.

Pro tuis vulneribus
placet commutare
Mundi, carnis ubera,
quibus me lactare
Consueverunt daemones,
convenit amare
Illa et eligere,
ista reprobare.

