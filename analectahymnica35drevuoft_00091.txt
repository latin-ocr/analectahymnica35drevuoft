23.

24.

25.

26.

27.

28.

29.

„iffi ες „2-

Ave, Iesu, quis astabit,
Ubi totus intonabit
Orbis contra impium,
Igne, motu, tempestate,
Ullulatu, vastitate,
Collisura nubium.

Ave, Iesu, tibi clarae

Videbantur tunc astare
Angelorum acies,

Prae timore tunc arescent,

Tunc ut olla denigrescent
Damnatorum facies.

Ave, Iesu, dies ille,

Quem terrores foedant mille,
‚Magnus et terribilis

Corda franget reproborum,

Nam tu iudex occultorum
Stas inexorabilis.

Ave, Iesu, mundus gemet,
Omne vivum tibi tremet
Prae sollicitudine,
Servi, reges una stabunt,
Rugientes ullulabunt
Prae amaritudine.

Ave, Iesu, iudex dure,
Quanti aestus, quantae curae
Tunc involvent miseros,
Dum a iustis sequestrati,

Ad sinistram collocati
Proruent ad inferos

Ave, Iesu, quam pavendum,

Cum damnandis ad horrendum:

„lte, ite“ dicitur,
Quam gemenda gemunt mole,
Cum detrusi a te sole

Spes salutis tollitur.

Ave, Iesu, tunc inferni
Flamma, ignes sempiterni
concremabunt perditOS,
Tunc torquebit putens nidor,
Ignis, frigus, fletus, stridor
Mundi: quondam inclitos

30.

31.

32.

33.

34.

35.

36.

Ave, Iesu, tunc dolore,
Tunc horrendo prae furore

Vae, vae, vae, vae mugient,

Vi sepulti tenebrarum
Nihil nisi vae amarum
Sine fine rugient.

Ave, Iesu, spes iustorum,
Quam stupenda tunc eorum
Erit exsultatio,

Cum se cernent assumendos,

Post laborem inducendos
Beatorum gaudio.

Ave, Iesu, fac nos esse
In extrema illa messe
Tuis cum fidelibus,
Ibi per te ut salvemur,
In te laeti gloriemur
Regnis in caelestibus,

Ave, lesu, tunc cessabit
Clamor, luctus exspirabit,
Abstergentur lacrimae,
Tunc conformes tibi erunt,
Qui te vitam amaverunt,
Electorum animae.

Ave, Iesu, digne coli,
Carnis tuae claro soli
Tunc configurabimur,
Caro nostra foedae molis
Claritatem vincet solis,
Cum sic immutabimur.

Ave, Iesu, credo ita,
Hoc mortale quod a vita
Prorsus absorbebitur,
Crassum erit tunc subtile,
Ponderosum, tardum, vile

. Tunc agilitabitur,

Ave, Iesu, lux serena, .

Sic nos duces ad amoena
Luminosae patriae,

Ibi patrem agnoscemus,

Ibi novum tunc legemus
Librum sapientiae.

