39.

40.

41.

42.

43.

44.

45.

46.

47.

48.

—105—

Ave, Iesu, adversus quem sicut serpentes
Iudaei linguas acuerunt atque gentes,
Quorum sub linguis absconsum erat venenum,
Sed nil prodest consilium contra Dominum.

Ave, qui nulla eguisti custodia
Tua ad arcendum pretiosa labia,
Bonam tu pone ori meo custodiam
Et ostium labiis ut circumstantiam.

Ave, Iesu, in cuius conspectu effundo
Precem meam et tribulationem pando,

Ex me spiritum meum in deficiendo

Et semitas meas nosti, quas non abscondo,

Ave, Iesu Christe, fili summi patris,
Per amorem piissimae tuae matam,
Per dolorem tuae rogo passionis,
Aures intendas voci orationis.

Ave, Iesu, tuos qui instruis ad bellum,
Protector noster esto, qui subdis populum,
Inclina caelos tuos et ad nos descende
Nosque nostris ab inimicis tu defende.

Ave, quem benedicam dies per singulos,
Respice nos propitius tuos misellos
Facque nomen tuum in saeculum laudare
Tuaque mirabilia digne narrare.

Ave, Iesu, in quo omnis est sita salus,
Praeter quam si nobis promittat hostis malus,
Ilico est nostris a foribus pellendus
Veraeque scripturae mucrone fodiendus.

Ave, Iesu, qui sanas contritos corde,
Corda illorum purgans ab omni sorde,
Qui numeras multitudinem stellarum,
Custodi me a fraude inimicorum.

Ave, quem Hierusalem debet amare,
Super quam quondam flevisti tam amare,
Tu nos, Iesu, dignare hic confortare,

Ut a te nunquam possimus (leviare.

Ave, Iesu, quem laudant angeli in caelis,
Quem adorat omnis homo vere humilis,
Concede nobis coram te humiliari,

Tibi cum hymnis ut possimus gratulari.

