10.

11.

12.

13.

-36-

. Diadema spineum

intulit dolorem
Reverendo capiti
tuo et cruorem
Extraxit purpureum
pretiosiorem
Regum diademate,
regnis cariorem.

Pie pater, filium
tuum mc fecisti,
Sanguine de regio
tu me genuisti,
Quando semen sanguinis
in terra fudisti
Et ex hac fidelium
grana produxisti.

Ut in me perficias,
quod coepisti, bonum,
Tuarum participem
me fac punctionum,
Quibus si communico,
te ipsum in donum
Dabis, regis filius
obtinebo thronum.

Sanguis tui capitis
extractus per spinam
Sensus mei capitis
servet, ne ruinam
Patiantur, fugiant
hanc mundi sentinam,
Illos ad notitiam
erige divinam.

Ad te, Iesu, oculi
mei dirigantur,
Cuius pulchritudinem
sol, luna, mirantur,
Ad choreas virginum
aures erigantur,
Paradisi fioribus
nares nutriantur.

Da gustare, Domine,
quantae suavitatis,
Quantae sis dulcedinis,

nie humanitatis

14.

15.

16.

17.

18.

Tuae lacte refice,
melle deitatis,

Tactu tuae fimbriae
mundes a peccatis.

Tui sancti capitis
verticem beatum
Veneror arundine
pro me flagellatum,
obsecrans, dulcissime,
ut caput elatum,
Quod erexi contra te,
tibi sit substratum.

Iesu, tui capitis
inclinatione

Me salutas, osculum
praebes, fiunt pronae

Aures meis precibus,
de afflictione

Grates agis, pascar hac
dulci lectione.

Te tradente spiritum
caput inclinasti,
Quid hoc, nisi quod per hoc
reconciliasti
Me patri et rediens
mihi nuntiasti
Pacem, meque capitis
motu salutasti.

Dulce praebes osculum
pace reformata,
Hoc est quasi diceres:
meretrix prostrata,
Surge, sume osculum
sanguine mundata
Meo, eris deinceps
mihi desponsata.

Aures pace reddita
fiunt proniores
Patris, quasi diceres:
hactenus labores
Consumpsisti vacuos,
cum precum clamores
Ad ipsum transmitteres,
nunc secure oreS.

