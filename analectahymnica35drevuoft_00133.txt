-130—

45. Ave, rosa, dum audires
Universa ac haec scires
Accidisse filio,

Supergressa matrum morem

Deplangebas tuum florem,
Condolebas lili0.

46. Ave, rosa pallens ibi,
Cum portaret crucem sibi
Ad locum Calvariae,

Hune sequentes cum lugerent,

Moriturum cum deflerent
Hierusalem filiae.

47. Ave, rosa, cum videres
Complangentes mulieres
Tantis in doloribus,
Novus, reor, et immensus
Ex hoc dolor est accensus
Tuis in visceribus.

48. Ave, rosa, dum sequentes

Deterreret se deflentes
Hierusalem filia-5,

Planctu miro matrem novit,

Vultu blando te refovit
Flentem inter alias.

. Ave, rosa, sic languebat

Fortitudo, sic ruebat
In plateis veritas,
Sic mors mortis trahebatur
Et sic vita calcabatur,
Praevalebat falsitas

. Ave, rosa, sic venitur,

Sic ad locum mortis itur
Magnis cum tumultibuS‚

Ibi membra clari ducis

Acclavantur ligno crucis
Turbis insultantibus.

Tertia Quinquagena.

1. Ave, rosa, re perfecta
Crux in altum est erecta,
Et tunc caelis altior
Apparebat vili morte
Miseranda prorsus sorte
Omni vili vilior.
2. Ave, rosa, Vide florem,
Vide tuum nunc amorem
Exaltatum misere,
Vide, virgo, patefactas
Nudae carnis cataractas
Quino ferri vulnere.

3. Ave, rosa, his in malis
Dolor tuus speclalis
Tanti regis nuditas,
In derisu pessimorum
Creatoris angelorum
Tanta mortis vilitaS.

4. Ave, rosa, quid ferebas,
Quid doloris sentiebas,
Nato cum assisteres,
Claritatem sic foedari,
Sic virtutem vulnerari
Praesto dum aspiceres?

5. Ave, rosa, tunc te ille,

Qui dolores dedit mille,
Pertransivit gladius,
Saeviturum quem notabat,
Vim doloris quo signabat,
Simeon praenuntius.

. Ave, rosa, dum spectares

Et maternis inundates
Lacrimarum fontibus,

Vires dolor ebibebat,

Corpus tuum fatiscebat
Admirandis luctibus.

. Ave, rosa, iam a fletu

Tibi flenti sine metu
Vultus intumuerat,

‘Nam caligo nebulosa

Tibi, virgo, tibi, rosa,
Oculos abolverat.

. Ave, rosa, plangens carum

Raucitate iam fibrarum
Tua vox perierat,

Tibi flenti iam singultus,

Eiulanti plangor multus
Vires prorsus fregerat.

