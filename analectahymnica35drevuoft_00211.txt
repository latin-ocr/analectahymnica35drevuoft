36.

37.

38.

39.

40.

41.

Ave, quae ab hostium
eripis timore

In dilecti filii
ferventes amore,

Qui spernendi vitii
certant in agone.

Ut sanctoruni gaudeant
consortes coronae.

Ave, Sion filia,
quam laus decet hymni,
Te sanctorum milia
laudant nam benigni,
Sunt solum laudare te
in hac vita digni,
Protequi quos gratia
assoles insigni.

Ave, cuius nomini
terra plaudat tota,

Tui sanctimonii
dignitate mota,

Sed, quae non vult plaudere,

manens indevota
Sic, ut ira iudicis
aspernatur tota.

Ave, 0 triclinium
sanctae trinitatis,
Tuum ora filium,
ut nos a peccatis
Solvens participium
donet caritatis,
Ducens ad intuitum
suae claritatis.

Ave, quae ab acie
caeli coronaris
Et in Dei facie
laeta epularis,
Ab inferni glacie
ot poenis amaris
Eruens me, gratiae
protege sub alis.

Ave, a principibus
Iuda quae laudaris

Et eorum laudibus
tu congratularis

42.

43.

44.

45.

46.

Genetrixque principis
caeli affirmaris,
Digne, qua extolleris,
lingua est suavis.

Ave, quae salvificas
omnem, qui salvatur,

Servum tuum protegas,
aquis ne mergatur,

Nec profundum sorbeat,
sed et os claudatur

Inferni, ut transcat,
ubi quies datur.

Ave, misericordiae
genetrix benigna,
Quam lactasti ubere,
prole nos consigna,
Suae innocentiae
haec habentes signa,
Ne quandoque opere
agamus indigna..

Ave, adiuton'um
meum et levamen,
Fruar te esuriens,
habens de te famem,
Fer opem, consilium,
praebe adiuvamen,
Ut praestoler ultimum
securus examen.

Ave, spes bellantium
et quies futura,
Per te triumphantium
Merces est secura,
Amas te amantium
preces plus quam tura,
Quibus infestantium
perit impostura.

Ave, Gedeonico
vellere signata,
Quia rore caelico
exstas madidata,
Spiritu paraclito
cum tu obumbrata
Verbo es angelico
credens impraegnata.

