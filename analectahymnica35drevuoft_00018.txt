30. Ave, crux, qua natio
Dominum derisit,

â€ž15-

Quae Christum occiderat,

Barrabam dimisit,
In te suum spiritum

patri qui commisit,
Nobis mittat spiritum,

36.

quem de caelo misit.

31. Ave, delinquentium
dulcis medicina,
Qua delicta diluit
pietas divina,
Per te paenitentiae
sanet virtus trina,
Quos configit animi
vulnerati spina.

32. Ave, cuius laudibus
iustos exaltare,
Cuius decet gloriam
rectos collaudare,
Per te carnis citharam
recte det sonare,
Qui cordis psalterium
sibi vult cantare.

33. Ave, benedictio

nostri redemptoris,

In qua benedicitur
universis horis,

Nos, qui benedicimur
signo crucis foris,

Intus gustus satiet
divini dulcoris.

34. Ave, nostrae fidei
singulare scutum,
Quo munitur fragile

37.

38.

39.

nostrae carnis lutum,

Passus clavos, lanceam
fel, acetum, sputum

Per te salvet hominem
ope destitutum.

35. Ave, de qua profluit
ubertas torrentis,
Qui dat efficaciam
cunctis sacramentis,

5

40.

Per te nos inebriet
fons aquae viventis,

Qui salvabit homines
una cum iumentis.

Ave, signum removens
gladium nocentem,
Gladium versatilem,
gladium ardentem,
Qui removit Cherubim
gladium tenentem,
Gladium removeat
pauperes laedentem.

Ave, per quam Domini
servi vim fecerunt,
Amici cum proximis
de longe steterunt
Cicatrices carnium,
si quae putruerunt,
Curet, quem increduli
cruci confixerunt.

Ave, lignum unicum
placens salvatori,
Quo nostro succurrere
voluit languori,
Discretam custodiam
nostro ponat ori,
Qui tacens et patiens
in te venit mori.

Ave, per quam credimus
legem consummari,
Literam in spiritum
plene commutari,
Spiritali cantico
nos det innovari
Holocausto pecorum
nolens plus placari.

Ave, quam in umeris
suis Christus vexit,

Quibus dragmam decimam
ad novem revexit,

Nos vehat, quo pauperem
egenum evexit,

Qui per Iudam traditus
de morte surrexit.

