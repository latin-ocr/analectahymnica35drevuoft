25.

26.

2¹7.

28.

29.

30.

31.

„31-

Ave, Iesu speciose,

Tibi cedit rubor rosae,
Cedit candor lilii;

Quantum gaudes, o Maria,

Mater felix, mater pia,
Vultu talis filii!

Ave, Iesu, clara proles,

Vultus tuus mille soles
Claritate superat,

Felix homo, cuius mentem

Vultum illum sitientem
Fortis amor vulnerat.

Ave, Iesu, cuius ore

Mel amoris ut e flore
Virgo suxit osculis,

Matutino velut apes

Dulces sugunt mellis dapes
Variis ex flosculis,

Ave, Iesu, flos vitalis3

Gaude, mater nati talis,
Veris ut rosaria,

Sic, o dulcis, speciosas

Oris risu spargis rosas,
Nutu fundis lilia.

Ave, Iesu, o flos verne,
Claritatis flos aeternae,
Flos immarcessibilis3
Gaude, mater floris huius,
Lux divinitatis cuius
Est inaccessibilis,

Ave, Iesu, eum prodisses,
Sol in mundo effulsisses,
Umbra mortis vanuit
Tactu lucis speciosae,
Tibi flori, tibi rosae
Fides mundi paruit.

Ave, Iesu, quam decora
Illa tui partus hora,

Cum te virgo genuit
Nostrae carnis ex natura!
Vere tune, non in figura,

Virga Iesse floruit.

D re ve Β , Psalteria Rhythmica. 1.

32.

33.

34.

35-

36.

37.

38.

Ave, Iesu, lux mentaliS,
Quam mens plena virginalis
Lucem mundo peperit,
Solis dandam mundis corde,
Inquinatis nulla sorde,

Felix, qui acceperit.

Ave, Iesu, amor meus,
Verus homo, verus Deus,
Vita, lumen, veritas,
Virginali casta domo
Nascereris velut homo,
Mira fecit caritas.

Ave, Iesu, expers paris,

Cum iam magni nascebaris
Angelus consilii,

Reclinando tibi nato

Non patebat orbe lato
Locus diversorii.

Ave, Iesu, caeli heres,
Lecto foeni dum iaceres
Stipularum medio,
Deum pannis involutum
Admiratur pecus brutum
Flentem in praesaepio.

Ave, Iesu, flos in foeno,
Deitatis iure pleno
Regnas super sidera,
Membra pannis mater ligat,
Parvum sitis dum fatigat,
Fletu petis ubera.

Ave, Iesu, quam stupendum,
Quam devote recolendum,
Quod tu ab initio
Angelorum cibus, vita
Parvo lacte pastus ita
Vagis in praesaepio.

Ave, Iesu, rex sublimis,
Factus pro me parvus nimis
Sub pannis infantiae,
Concinentes quem loquuntur,
Non loquenti obsequuntur
Caelestes militiae.

